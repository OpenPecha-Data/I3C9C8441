༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45099
ImageGroup:
Work:
LCCN:
12DB57152
10029117
n/a
ISBN:
Title:
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་
nub byang mi rigs slob grwa chen mo'i rig gzhung dus deb
Author:
||n/a
In/a
Descriptor:
Original Publication:
Place:
Publisher:
n/a;n/a
[lan kru'u]
nub byang mi rigs slob grwa chen mo'i rig gzhung dus deb rtsom sgrig pu'u
1987-2008
Date:
Volume:
32
Total Volumes:
TBRC Pages:
Il
Introductory Pages:
In/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



JOURNAL OF NORTHWEST
MINORITIES UNIVERSITY
(Tibetan Language)
SOCIAL SCIENCE
No. 2. 2002
Content
A Textual Interpretation of principle onLogic .
AZhuo DaWaPengcuo
A General Comment on Study, Thinking and Practice Buddhism.
Zhizha MengJingZhuoMei
Knotty Analyses on A Survey of Human Beings' Psychological Mind.
GaZe JiMeiJiaCuo
On Historical Significance of GESAR Zhuge Weapons . KaGang ZhaXiCaiRang
Awareness and Significance of Ecological Protection in GESAR . SuoNanDuo Jie
Thoughts on Explanation of Analogy in Nian A Meilun .
ZuoMaCao
Discussion About the Ellipsis of Tibetan words and Sentences. CaiHangDuojie
A Brief Comment on Tibetan- Chinese Translation History.
Chi ShanFuDan, ZhaDong
On Tibtan Standardization from Tibtan- Chinese Translation's Point of View.
LiYanFang
A Brief Analysis on Casting Technique and Artisic Feature about Gold and Cop-
per Statue.
Written by Cheng Qingying,
Translated by ReGong JiMeiSangZhu
The Three Outstanding Women's Far, reaching Influence over Tubo Dynasty.
DaoJiCao
On the Textbook and Teaching Methods of Bilingual Tibetan-Chinese Physics.
GaZangJI
A Broad Comment on Computer Network. GuoMang Ji,CaiKeZhaXi ,GongSang
The Issue Editor
Xiong Ta



ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་
དུས་དེབ་བོད་ཡིག་མ།
ནུབ་བྱང་མི་རིགས་སློབ་གྲྭ་ཆེན་མོས་གཙོ་གཉེར་བྱས།
（ལོ་ཕྱེད་
2001
ས
དཀར་
ཆག
T
བློ་རིག་བདུན་གྱི་རྣམ་གཞག་རགས་ཙམ་བཤད་པ། །.......................... ཨ་གྲོ་ཟླ་བ་ཕུན་ཚོགས། (1）
ཐོས་བསམ་སྒོམ་གསུམ་གྱི་རྣམ་གཞག་ཅུང་ཟད་བཤད་པ་ཤེས་བྱའི་
རྒྱ་མཚོར་འཇུག་པའི་སྔོན་འགྲོ། ........................….............. དྷི་ཚ་མུན་འཇོམས་སྒྲོན་མེ། （8）
《ནང་དོན་རིག་པའི་སྤྱི་བཤད》ཀྱི་ཚིག་དོན་འགའ་ལ་དཔྱད་པ། ...... འགར་རྩེ་འཇིགས་མེད་རྒྱ་མཚོ།（20）
《གྲུ་གུ་གོ་རྫོང》གི་ལོ་རྒྱུས་བདེན་དངོས་རང་བཞིན་བཤད་པ། ...…..….....…... ཁ་སྒང་བཀྲ་ཤིས་ཚེ་རིང༌།（28)
གླིང་སྒྲུང་ལས་འཕྲོས་ཏེ་བོད་ཀྱི་སྐྱེ་ཁམས་ཁོར་ཡུག་གི་འདུ་ཤེས་
དང་དེའི་དགེ་མཚན་བཤད་པ། ........…..
............... བསོད་ནམས་རྡོ་རྗེ། （32）
དཔེ་དོན་གྱི་སྦྱོར་བ་ཉམས་པའི་སྐྱོན་རགས་ཙམ་གླེང་བ། .............................. སྒྲོལ་མ་འཚོ། (43)
བོད་སྐད་ཀྱི་ངག་བསྡུ་ཚུལ་བཤད་པ། ......................................…...... ཚེ་དབང་རྡོ་རྗེ། （50)
རྒྱ་བོད་ཡིག་སྒྱུར་གྱི་ལོ་རྒྱུས་མདོར་བསྡུས། .................. ཁྲི་བསམ་གཏན་དང་བཀྲ་ཤིས་དོན་གྲུབ།（54）
ལོ་ཙཱ་ལས་འཕྲོས་པའི་བོད་སྐད་ཐད་ཀྱི་བསམ་གཞིགས། ........….................. ལིས་ཡན་ཧྥང་། （59）
བོད་བརྒྱུད་ནང་བསྟན་གྱི་གཞུང་ལས་གསེར་ཟངས་སྐུ་བརྙན་བཞེངས་ཚུལ་
གྱི་ཁྱད་ཆོས་མདོ་ཙམ་བརྗོད་པ། ......
................. ཁྲིན་ཆིན་དབྱིན་གྱིས་བརྩམས། རེབ་གོང་འཇིགས་མེད་བསམ་གྲུབ་ཀྱིས་བསྒྱུར། （66）
བོད་བཙན་པོའི་རྒྱལ་རབས་དང་འབྲེལ་བའི་བུད་མེད་གྲགས་ཅན་གསུམ་
གྱི་གནས་ཚུལ་མདོ་ཙམ་བརྗོད་པ། །
•.................. རྡོ་རྗེ་འཚོ།（73）
སྐད་གཉིས་དངོས་ལུགས་སློབ་གསོའི་སློབ་དེབ་དང་སློབ་ཁྲིད་བྱེད་སྟངས་སྐོར་གླེང་བ།
..…….....…...... སྐལ་བཟང་སྐྱིད།（80）
རྩིས་འཁོར་དྲ་རྒྱའི་སྐོར་གོ་བདེར་བཤད་པ་རིག་གསར་སྐུལ་བའི་དུང་བརྡ། .............
•................ མགོན་མང་སྐྱིད། ཚེ་མཁར་བཀྲ་ཤིས། གུང་སྲོང་། （87）
ནུབ་བྱང་མི་རིགས་སློབ་ཆེན་གྱི་རིགས་གཞུང་དུས་དེབ་བོད་ཡིག་མ་རྒྱལ་ཡོངས་ཀྱི
་ཕུལ་དུ་བྱུང་བའི་རིགས་གཞུང་དུས་དེབ་ཏུ་འདེམས། (རྒྱབ་ཤོག་ནང་མ།)
• •• •
T
-
-
--
རྩོམ་སྒྲིག་གཙོ་འགན་པ། དཀོན་མཆོག་ཚེ་བརྟན། ལག་བསྟར་པ། ཤེར་སྟག
རྩ་བའི་ཞུགས་གྲངས། CN62-1032/C * 1984 * f * 16 * 96 * bo * P * 5. 00 * 1200 * 13 * 2002-02



西北民族学院学报
〈藏文版)
2002年第2期
〈半年刊〉
总第32期 12月15日出版
西北民族学院主办
目
录
11
1
《七心识》原理考释………………………………………阿卓·达哇彭措(1)
1思修概说……………………………………………………支扎孟京卓美(8)
《
内明学概论》之疑难分析…………………………… 噶则·吉美嘉措(20)
试谈《格萨尔王传·朱格兵器国》的历史意义…卡岗·扎西才让(28)
谈《格萨尔王传》中的生态保护意识及意义……………索南多杰(32)
《诗镜论》之比喻说补论 ……………………………………卓玛草(43)
论藏语词、句之省略………
………………… 才航多杰(50)
藏汉翻译史略…………
………… 赤·山夫旦,扎东(54)
从藏汉翻译的角度谈藏语规范化问题 …………………… 李雁芳(59)
浅析金铜佛像铸造技巧及艺术特点……………
………………… 陈庆英著,热贡·吉美桑珠译(66)
对吐蕃王朝有深远影响的三位杰出女性
………… 道吉草(73)
浅谈藏汉双语物理专业教材和教法………… …………恐藏吉(80)
漫谈计算机网络…… …………… 过茫吉,才科扎西,贡桑(87)
西北民族学院学报(藏文版)被评全国优秀社科学报………
……… 封三
主编 高瑞
本期执行编辑,雄塔
期刊基本参数:CN62-1032/C x 1984 xf¥ 16 × 96 x bo #P# ¥5.00 x 1200 x 13 ¥ 2002-02



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2)
J. NORTHWESTERN NATIONALITIES UNIVERSITY (Tibetan language)
༄༅། །བློ་རིག་བདུན་གྱི་རྣམ་གཞག་རགས་ཙམ་བཤད་པ། ། །
ཨ་གྲོ་ཟླ་བ་ཕུན་ཚོགས།
(ནུབ་བྱང་མི་རིགས་སློབ་ཆེན་བརྡ་འཕྲིན་ཞིབ་འཇུག་སློབ་གླིང་།
ཀན་སུའུ།
ལན་གྲུ། 730030)
ཀ
།
ཤཤཤ།
︽ཤ︽ཤ︽ཤར།།
[ནང་དོན་གནད་བཤུས] སྤྱིར་རིག་པ་བློ་ཡི་མཚན་ཉིད་། བློ་རིག་ཤེས་གསུམ་དོན་གཅིག་འདོད་། བློ་རིག་སྐོར་
མཁས་དབང་རྣམ་པས་ཞིབ་ཆ་ཅན་ཞིག་གསུང་རྒྱུ་ཡོད་མོད་། སྐབས་འདིར་མངོན་སུམ་དང་། རྗེས་དཔག བཅད་ཤེས།
ཡིད་དཔྱོད་། སྣང་ལ་མ་ངེས། ཐེ་ཚོམ། ལོག་ཤེས་བཅས་ཀྱི་མཚན་ཉིད་དང་དབྱེ་བ་སོགས་གནད་བསྡུས་ནས་བཀོད་
ཡོད་། །
[བརྡ་ཆད་གཙོ་བོ] བློ་རིག མངོན་སུམ། རྗེས་དཔག བཅད་ཤེས།
[དཔེ་དེབ་དབྱེ་རྟགས]B80[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-01-07
དེ་ཡང་བློ་རིག་བདུན་གྱི་རྣམ་གཞག་རགས་ཙམ་བཤད་པ་ལ་གཉིས་ཡོད་དེ། མཚན་ཉིད་བཤད་པ་དང་
དབྱེ་བ་བཤད་པའོ། ། དང་པོ་ནི་ཡོངས་གྲགས་ལྟར་ན་རིག་པ་བློའི་མཚན་ཉིད། བློ་རིག་ཤེས་གསུམ་དོན་
གཅིག་ཏུ་འདོད། གཞན་ཡང་མཁས་པ་ཁ་ཅིག་གིས་ཡུལ་རིག་པ་བྱ་བ་བློའི་མཚན་ཉིད་དུ་འཇོག་ལ། ཡུལ་
རིག་པ་བྱ་བ་ཞེས་པའི་དོན་ནི་རིག་བྱ་ཡུལ་དེ་རང་ལ་སྣང་བའམ་གསལ་བར་འཆར་བའི་བྱ་བའི་ངོ་བོ་ཅན་གྱི་དོན་
ཡིན་ཏེ། རྣམ་འགྲེལ་ལས། དེ་ཕྱིར་ངེད་ཀྱི་བློ་རང་ཉིད། ། གསལ་པའི་ངོ་བོ་རབ་གསལ་ཞིང་། ། ཞེས་
བསྟན་ཡོད་དོ། ། གཉིས་པ་དེ་ལ་དབྱེ་ན། མངོན་སུམ་དང་། རྗེས་དཔག བཅད་ཤེས། ཡིད་དཔྱོད།
སྣང་ལ་མ་ངེས་པ། ཐེ་ཚོམ། ལོག་ཤེས་དང་བདུན་ཡོད། དེ་ལས།
དང་པོ་མངོན་སུམ་བཤད་པ་ལ། མཚན་ཉིད་དང་དབྱེ་བ་གཉིས་ལས། དང་པོ་ནི། རྟོག་བྲལ་མ་
འཁྲུལ་པའི་རིག་པ་དེ་མངོན་སུམ་གྱི་མཚན་ཉིད་ཡིན་ལ། དེའི་མཚན་གཞི་ནི་དྲི་འཛིན་མངོན་སུམ་ལྟ་བུའོ།
རྟོག་བྲལ་ཡིན་ན་མངོན་སུམ་ཡིན་པས་མ་ཁྱབ་སྟེ་གངས་རི་སྔོན་པོར་སྣང་པའི་དབང་ཤེས་དེ་རྟོག་བྲལ་ཡིན་པ་གང་
ཞིག་ མངོན་ སུམ་ མ་ ཡིན་ པའི་ ཕྱིར། ། དེར་ ཐལ། འཁྲུལ་ ཤེས་ཡིན་ པའི་ ཕྱིར། གཉིས་པ་ལ་དབྱེ་ན།
དབང་པོའི་མངོན་སུམ། ཡིད་ཀྱི་མངོན་སུམ། རང་རིག་མངོན་སུམ། རྣམ་འབྱོར་མངོན་སུམ་དང་བཞི་
ཡོད། དེ་ལས་དང་པོ་དབང་མངོན་བཤད་པ་ལ་མཚན་ཉིད་དང་དབྱེ་བ་གཉིས། དང་པོ། རང་གི་ཐུན་མོང་
[རྩོམ་འབྱོར་ཉིན]2002-05-21
[རྩོམ་པ་པོ་ངོ་སྤྲོདཨ་གྲོ་ཟླ་བ་ཕུན་ཚོགས། (1965) མཚོ་སྔོན་ཡུལ་ཤུལ་གྱི་མི་ཡིན། བྲོ་ཧྲིའི་དམ་བཅའ་བཞག་ཡོད།
བོད་ཀྱི་སྲོལ་རྒྱུན་རིག་གནས་དང་བརྡ་འཕྲིན་ཞིབ་འཇུག་ཕྱོགས་ལ་དཔྱད་པ་འཇུག་མུས་ཡིན།
• 1 •



མིན་པའི་བདག་རྐྱེན་དབང་པོ་གཟུགས་ཅན་པ་ལས་སྐྱེས་ཤིང་རྟོག་པ་དང་བྲལ་ཞིང་མ་འཁྲུལ་པའི་རིག་པ་དབང་
མངོན་མཚན་ཉིད། མཚན་གཞི་ནི་གཟུགས་འཛིན་དབང་མངོན་ལྟ་བུའོ། དེ་ལ་དབྱེ་ན། གཟུགས་འཛིན་
དབང་མངོན་དང་། སྒྲ་འཛིན་དབང་མངོན། དྲི་འཛིན་དབང་མངོན། རོ་འཛིན་དབང་མངོན། རེག་བྱ་
འཛིན་པའི་དབང་མངོན་དང་ལྔ་ཡོད། དེ་དག་གི་མཚན་ཉིད་ནི། རང་གི་ཐུན་མོང་མ་ཡིན་པའི་བདག་རྐྱེན་
མིག་དབང་དང་རང་གི་དམིགས་རྐྱེན་གཟུགས་ལ་བརྟེན་ནས་སྐྱེས་པའི་རྟོག་བྲལ་མ་འཁྲུལ་པའི་རིག་པ་གཟུགས་
འཛིན་དབང་མངོན་གྱི་མཚན་ཉིད། རང་གི་ཐུན་མོང་མ་ཡིན་པའི་བདག་རྐྱེན་རྣ་དབང་དང་རང་གི་དམིགས་
རྐྱེན་སྒྲ་ལ་བརྟེན་ནས་སྐྱེས་པའི་རྟོག་བྲལ་མ་འཁྲུལ་པའི་རིག་པ་སྒྲ་འཛིན་དབང་མངོན་གྱི་མཚན་ཉིད་། རང་གི་
ཐུན་མོང་མ་ཡིན་པའི་བདག་རྐྱེན་སྣ་དབང་དང་རང་གི་དམིགས་རྐྱེན་དྲི་ལ་བརྟེན་ནས་སྐྱེས་པའི་རྟོག་བྲལ་མ་
འཁྲུལ་པའི་རིག་པ་དྲི་འཛིན་དབང་མངོན་གྱི་མཚན་ཉིད། རང་གི་ཐུན་མོང་མ་ཡིན་པའི་བདག་རྐྱེན་ལྕེ་དབང་
དང་རང་གི་དམིགས་རྐྱེན་རོ་ལ་བརྟེན་ནས་སྐྱེས་པའི་རྟོག་བྲལ་མ་འཁྲུལ་པའི་རིག་པ་རོ་འཛིན་དབང་མངོན་གྱི་
མཚན་ཉིད། རང་གི་ཐུན་མོང་མ་ཡིན་པའི་བདག་རྐྱེན་ལུས་དབང་དང་རང་གི་དམིགས་རྐྱེན་རེག་བྱ་ལ་བརྟེན་
ནས་སྐྱེས་པའི་རྟོག་བྲལ་མ་འཁྲུལ་པའི་རིག་པ་རེག་བྱ་འཛིན་པའི་དབང་མངོན་གྱི་མཚན་ཉིད་དོ། །
གཉིས་པ་ཡིད་མངོན་བཤད་པ་ལ། མཚན་ཉིད་དང་དབྱེ་བ། སྐྱེ་ཚུལ་དང་གསུམ། དང་པོ་ནི།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཡིད་དབང་ལ་བརྟེན་ནས་བྱུང་པའི་རྟོག་བྲལ་མ་འཁྲུལ་པའི་
རིག་པ་ཡིད་མངོན་གྱི་མཚན་ཉིད། དེ་ལ་ཡིད་ཤེས་ཞེས་བྱ་སྟེ། རང་གི་ཐུན་མོང་མ་ཡིན་པའི་བདག་རྐྱེན་ཡིད་
དབང་ལས་དངོས་སུ་སྐྱེས་པའི་ཤེས་པ་ཡིན་པའི་ཕྱིར་ཏེ། རང་དང་རིགས་མཐུན་པའི་རྣམ་ཤེས་སྔ་མ་འགག་ཁ་
མ་ལས་སྐྱེས་པའི་ཤེས་པ་ཡིན་པའི་ཕྱིར། གཉིས་པ་དེ་ལ་དབྱེ་ན། སྐབས་འདིར་བསྟན་གྱི་ཡིད་མངོན་དང་།
དེ་མ་ཡིན་པའི་ཡིད་མངོན་གཉིས་ཡོད། དང་པོ་ལ་དབྱེ་ན། གཟུགས་འཛིན་ཡིད་མངོན། སྒྲ་འཛིན་ཡིད་
མངོན། དྲི་འཛིན་ཡིད་མངོན། རོ་འཛིན་ཡིད་མངོན། རེག་བྱ་འཛིན་པའི་ཡིད་མངོན་དང་ལྔ་ཡོད་དོ། །
གསུམ་པ་ཡིད་མངོན་སྐྱེ་ཚུལ་གཉིས་ལས། དང་པོ་སྐབས་འདིར་བསྟན་པའི་ཡིད་མངོན་སྐྱེ་ཚུལ་ལ་སྤེལ་མར་སྐྱེ་
བ། འགྲོས་གསུམ་པ་སྐྱེ་བ། རྒྱུན་མཐའ་ཁོ་ནར་སྐྱེ་བར་འདོད་པ་དང་གསུམ་ཡོད་པ་ལས། དང་པོ་སྤེལ་
མར་སྐྱེ་ཚུལ་ནི། དང་པོར་དབང་མངོན་སྐད་ཅིག་མ་གཅིག་སྐྱེ། དེའི་རྗེས་སུ་ཡིད་མངོན་སྐད་ཅིག་མ་གཅིག་
སྐྱེ། དེའི་རྗེས་སུ་དབང་མངོན་སྐད་ཅིག་མ་གཅིག་སྐྱེ་བ་སོགས་དབང་ཡིད་སྤེལ་མར་སྐྱེ་བར་རྒྱལ་མཁན་པོའི་
འདོད་པས་སོ། གཉིས་པ་འགྲོས་ གསུམ་ པ་སྐྱེ་ཚུལ་ནི། བྲམ་ཟེ་བདེ་བྱེད་དགའ་བའམ་ ཤམ་ཀར་ནནྡའི་
དགོངས་པ་ཡིན་ལ། གཟུགས་འཛིན་དབང་མངོན་སྐད་ཅིག་གཉིས་པ་དང་། གཟུགས་འཛིན་ཡིད་མངོན་
སྐད་ཅིག་དང་པོ། དེ་གཉིས་ཉམས་སུ་མྱོང་བའི་རང་རིག་མངོན་སུམ་དང་གསུམ་པོ་དུས་མཉམ་དུ་སྐྱེ་བར་
འདོད་པ་སྟེ། མདོར་ན་ཁ་ཕྱིར་ལྟས་ཀྱི་འགྲོས་གཉིས་དང་ཁ་ནང་ལྟས་ཀྱི་འགྲོས་གཅིག་ཅིག་ཆར་དུ་སྐྱེ་བར་
འདོད། གསུམ་པ་རྒྱུན་མཐའ་ཁོ་ནར་སྐྱེ་བར་འདོད་ཚུལ་ནི། རྗེ་ཡབ་སྲས་ཀྱི་དགོངས་པ་ཡིན་ལ། གཟུགས་
འཛིན་དབང་མངོན་སྐད་ཅིག་ཐ་མའི་མཇུག་ཐོགས་ཁོ་ནར་གཟུགས་འཛིན་ཡིད་མངོན་སྐྱེ་བར་བཞེད། དེ་ཡང་
ཚུར་མཐོང་རྒྱུད་ལ་ནི་གཟུགས་འཛིན་ཡིད་མངོན་དུས་མཐའ་སྐད་ཅིག་མ་རེ་རེ་ལས་མི་སྐྱེ་བར་འདོད། སྐབས་
འདིར་བསྟན་ཞེས་པ་ནི། གཟུགས་ཤེས་པ་ནི་རྣམ་གཉིས་ཏེ། ། མིག་དང་ཡིད་ལ་བརྟེན་པའོ། ། ཞེས་
པའི་སྐབས་ལ་གོ་དགོས་སོ། ། གཉིས་པ་དེ་མ་ཡིན་པའི་ཡིད་མངོན་ནི། གཞན་སེམས་ཤེས་པའི་མངོན་ཤེས་
ལྟ་བུའོ། །
གསུམ་པ་རང་རིག་མངོན་སུམ་བཤད་པ་ལ། མཚན་ཉིད་དང་། དབྱེ་བ། གྲུབ་མཐའ་སྨྲ་བ་དག་གི་
• 2 •



བཞེད་ཚུལ་དང་གསུམ་ལས། དང་པོ། རྟོག་པ་བྲལ་ཞིང་མ་འཁྲུལ་པའི་འཛིན་རྣམ་རང་རིག་མངོན་སུམ་གྱི་
མཚན་ཉིད། གཉིས་པ་དེ་ལ་དབྱེ་ན། རང་རིག་མངོན་སུམ་དུ་གྱུར་བའི་ཚད་མ། བཅད་ཤེས། སྣང་ལ་མ་
ངེས་པ་གསུམ་ཡོད། མཚན་གཞི་ནི། མིག་ཤེས་ཉམས་སུ་མྱོང་བའི་རང་རིག་སྐད་ཅིག་དང་པོ་ལྟ་བུ་དང་པོའི་
མཚན་གཞི། མིག་ཤེས་ཉམས་སུ་མྱོང་བའི་སྐད་ཅིག་གཉིས་པ་ལྟ་བུ་གཉིས་པའི་མཚན་གཞི། སོ་སྐྱེའི་རྒྱུད་ཀྱི་
དུས་མཐའི་སྐད་ཅིག་མའི་ངོ་བོར་གྱུར་བའི་ཡིད་མངོན་འཛིན་པའི་རང་རིག་ལྟ་བུ་གསུམ་པའི་མཚན་གཞིའོ། །
གསུམ་པ་གྲུབ་མཐའི་དབང་དུ་བྱས་ན། བྱེ་བྲག་སྨྲ་བའི་ལུགས་ལ། རང་རིག་ཁས་མི་ལེན་ཏེ། དེས་ཤེས་པ་
རྣམ་མེད་དུ་ཁས་ལེན་པས་གཟུང་རྣམ་ཞེས་བྱ་བ་ཅུང་ཟད་ཀྱང་ཁས་མི་ལེན་པའི་ཕྱིར། འོ་ན་དེ་དག་གིས་ཤེས་པ་
རྣམས་ཀྱི་མྱོང་བ་གསལ་རིག་གི་ཆ་ཙམ་ཡང་ཁས་མི་ལེན་སྙམ་ན། དེ་ཙམ་ཁས་ལེན་ཀྱང་དེ་རང་རིག་ཏུ་ཁས་མི་
ལེན་ཏེ་རིག་བྱ་མེད་པའི་རིག་བྱེད་དང་མྱོང་བྱ་མེད་པའི་མྱོང་བྱེད་དུ་མི་འཐད་ཅེས་བསམ་པ་ཡིན་པའི་ཕྱིར།
མདོ་སྡེ་པས་རང་རིག་ཇི་ལྟ་བུ་ཞིག་ཏུ་འདོད་ཅེ་ན་ཡོད་དེ། རང་གི་བདག་ཉིད་དུ་གྱར་བའི་ཡུལ་རིག་པའི་མངོན་
སུམ་ཡིན་པའི་ཕྱིར། རང་རིག་མངོན་སུམ་ཞེས་འདོད་པ་ཡིན་པའི་ཕྱིར། སེམས་ཙམ་པས་རང་རིག་ཇི་ལྟ་བུ་
འདོད་ཅེ་ན་ཡོད་དེ། རང་དང་གཉིས་སུ་མེད་ པའི་ཚུལ་ གྱིས་ཡུལ་དེ་རིག་ པའི་ མངོན་སུམ་ཡིན་པའི་ཕྱིར།
རང་རིག་མངོན་སུམ་ཞེས་བརྗོད་པ་ཡིན་པའི་ཕྱིར། མདོ་སྡེ་པས་རང་རིག་གཞན་རིག་གི་ཁྱད་པར་ཡུལ་དེ་རང་
ལས་དོན་གཞན་ཡིན་མིན་གྱི་སྒོ་ནས་འཇོག སེམས་ཙམ་པས་ཡུལ་དེ་འཛིན་པ་ན་གཉིས་སྣང་ཡོད་མེད་ཀྱི་སྒོ་
ནས་འཇོག དེ་ལྟར་རང་རིག་གིས་གཟུང་བྱ་ཤེས་པའི་གཟུང་རྣམ་ཞེས་པའང་ཤེས་པ་དེ་ཉིད་ལ་ཟེར་ཞིང་རྣམ་
པར་ཤར་པའི་དོན་ཡང་རྣམ་པ་ཤེས་པ་ཡུལ་གྱི་རྣམ་པར་སྐྱེས་པའང་དེའི་རྣམ་པ་ཡོངས་སུ་འགྱུར་པའི་དོན་ཡིན་གྱི་
ཡུལ་ཤེས་གཉིས་ཀྱི་བར་དུ་རྣམ་པ་ཞེས་བྱ་བ་རིབ་མ་ལྟ་བུ་ཞིག་ཟུར་དུ་ཡོད་པ་མ་ཡིན་ནོ། །
བཞི་བ་རྣལ་འབྱོར་མངོན་སུམ་བཤད་པ་ལ། མཚན་ཉིད་དང་དབྱེ་བ། དེའི་དོན་བཤད་པ་དང་གསུམ་
ལས། དང་བོ་ནི། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་བའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་
གོམས་པའི་སྟོབས་ལས་བྱུང་ཞིང་རང་ཡུལ་ཡང་དག་པའི་དོན་ལ་རྟོག་བྲལ་མ་འཁྲུལ་པའི་མཁྱེན་པ་དེ་རྣལ་འབྱོར་
མངོན་སུམ་གྱི་མཚན་ཉིད། ཡང་ན། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཞི་ལྷག་ཟུང་
འབྲེལ་གྱི་ཏིང་ངེ་འཛིན་ལས་སྐྱེས་པའི་རྟོག་བྲལ་མ་འཁྲུལ་པའི་འཕགས་རྒྱུད་ཀྱི་མཁྱེན་པ་དེ་རྣལ་འབྱོར་མངོན་
སུམ་གྱི་མཚན་ཉིད། མཚན་ཉིད་འདི་མདོ་སྡེ་བའི་ལུགས་ལྟར་བྱས་ཀྱི་སེམས་ཙམ་པ་དང་རྣལ་འབྱོར་སྤྱོད་པའི་
དབུ་མ་པ་རྣམས་ནི་རྟོག་པ་དང་བྲལ་ཞིང་བག་ཆགས་བརྟེན་བྱུང་གི་རིག་པ་ཞེས་བྱའོ། གཉིས་པ་དབྱེ་བ་ནི།
དེར་རྟེན་གྱི་སྒོ་ནས་དབྱེ་བ་ན་ཉན་ཐོས་འཕགས་པའི་རྣལ་འབྱོར་མངོན་སུམ་དང་རང་རྒྱལ་འཕགས་པའི་རྣལ་
འབྱོར་མངོན་གསུམ། ཐེག་ཆེན་འཕགས་པའི་རྣལ་འབྱོར་མངོན་སུམ་དང་གསུམ་ཡོད། ངོ་བོའི་སྒོ་ནས་དབྱེ་
ན། དེ་གྱུར་པའི་མཐོང་ལམ་དང་སྒོམ་ལམ། མི་སློབ་པའི་ལམ་དང་གསུམ་ཡོད། གསུམ་པ་རྣལ་འབྱོར་
མངོན་སུམ་གྱི་དོན་ནི་ཚད་མ་ཀུན་བཏུས་ལས། རྣལ་འབྱོར་རྣམས་ཀྱིས་བླ་མ་བསྟན། ། མ་འདྲེས་པ་ཡི་དོན་
ཙམ་མཐོང་། ། ཞེས་གསུང་པ་ལྟར་རྣལ་འབྱོར་པ་འཕགས་པ་རྣམས་ཀྱི་བླ་མ་ཡང་དག་པར་རྫོགས་པའི་སངས་
རྒྱས་ཀྱི་བདེན་པ་བཞིའི་གནས་ལུགས་ཇི་ལྟ་བ་བསྟན་པ་ལྟར་དེ་དག་གི་སྒྲ་སྤྱི་དང་མ་འདྲེས་པ་དོན་རང་མཚན་
ཙམ་མངོན་སུམ་དུ་གསལ་བར་མཐོང་བའི་དོན་ཏེ་དེ་ཡང་རྣལ་འབྱོར་མངོན་གསུམ་ཡིན་ན་རང་གི་གཞལ་བྱ་ངེས་
པས་ཁྱབ་པའི་ཕྱིར། དེ་ལ་དེར་གྱུར་པའི་སྣང་ལ་མ་ངེས་པར་བློ་ནི་མེད་དེ། རྣམ་འགྲེལ་ལས། བློ་གྲོས་ཆེན་
པོ་མཐོང་ཉིད་ལས། ། རྣམ་པ་ཐམས་ཅད་ངེས་པར་བྱེད། ། ཅེས་བློ་གྲོས་ཆེན་པོ་འཕགས་པས་མཐོང་བ་
ཉིད་ལས་རང་ཡུལ་གྱི་རྣམ་པ་ཐམས་ ཅད་ངེས་པར་བྱེད་པའི་སྒོ་ནས་མཐོང་བ་ཡིན་པའི་ཕྱིར། རྣལ་འབྱོར་
• 3 •



H Y TO BE
མངོན་སུམ་དུ་གྱུར་པའི་བཅད་ཤེས་ཡོད་ཀྱང་ཀུན་མཁྱེན་ཡེ་ཤེས་སྐད་ཅིག་གཉིས་པ་ལྟ་བུ་ནི་བཅད་ཤེས་མ་ཡིན་ཏེ།
ཀུན་མཁྱེན་ཡེ་ཤེས་ཡིན་ན་ཚད་མ་ཡིན་པས་ཁྱབ་པའི་ཕྱིར་ཏེ་རྣམ་བཤད་ཐར་ལམ་གསལ་བྱེད་ལས། ཁོ་བོས་ཁ་
ནང་དུ་ཕྱོགས་ནས་ཇི་ཙམ་བསམས་ཀྱང་ཀུན་མཁྱེན་ཡེ་ཤེས་ལ་གསར་རྟོགས་ཀྱིས་མ་ཁྱབ་མ་ཚོར་རོ་ཞེས་དང་།
ཚད་མ་ཡིད་ཀྱི་མུན་སེལ་ལས། ཚད་མ་སྔ་མས་བཟུང་བ་ཙམ་གྱིས་བཅད་ཤེས་སུ་གྱུར་ན། ཀུན་མཁྱེན་ཡེ་ཤེས་
སྐད་ཅིག་གཉིས་པ་ཡན་ཆད་བཅད་ཤེས་སུ་ཐལ་བ་སོགས་མཐའ་ཡས་པའི་གནོད་བྱེད་ཡོད་ཀྱང་འོག་ཏུ་བསྟན་
པར་བྱའོ། ཞེས་གསུངས་སོ།
ཞར་བྱུང་མངོན་སུམ་ལྟར་སྣང་རགས་ཙམ་བཤད་པར་བྱ་སྟེ། དེར་མཚན་ཉིད་བཤད་པ་དང་དབྱེ་བ་
བཤད་པ་གཉིས་ལས། དང་པོ་ནི། རང་གི་སྣང་ཡུལ་འཁྲུལ་པའི་རིག་པ་མངོན་སུམ་ལྟར་སྣང་གི་མཚན་ཉིད།
དེ་དང་འཁྲུལ་ཤེས་དོན་གཅིག གཉིས་པ་དེ་ལ་དབྱེ་ན། རྟོག་པ་མངོན་སུམ་ལྟར་སྣང་དྲུག རྟོག་མེད་
མངོན་སུམ་ལྟར་སྣང་གཅིག་སྟེ་བདུན་ཡོད་དོ། དང་པོར་དྲུག་ཡོད་དེ། རྟག་འཛིན་རྟོག་པ་ལྟ་བུའི་འཁྲུལ་པའི་
རྟོག་པ། སྒྲ་མི་རྟག་རྟོགས་ཀྱི་རྗེས་དཔག་ལྟ་བུ་ཀུན་རྫོབ་ཀྱི་རྟོག་པ། རྟག་འཛིན་སེམས་སུ་གྱུར་བའི་རྟོག་པ་ལྟ་
བུ་རྗེས་དཔག་རྟོག་པ། རྗེས་དཔག་གི་རྗེས་སུ་བྱུང་བའི་རྟོག་པ་ལྟ་བུ་རྗེས་སུ་དཔག་ལས་བྱུང་བའི་རྟོག་པ། དེ་
རིང་གི་དུས་སུ་འདས་པའི་དོན་དྲན་པའི་རྟོག་པ་ལྟ་བུ་དྲན་པའི་རྟོག་པ ། དེ་རིང་གི་དུས་སུ་མ་འོངས་པའི་
དོན་མངོན་པར་འདོད་པའི་རྟོག་པ་ལྟ་བུ་མངོན་འདོད་ཀྱི་རྟོག་པ་བཅས་ཡོད་པའི་ཕྱིར། གཉིས་པ་ནི་རྟོག་མེད་
མངོན་སུམ་ལྟར་སྣང་དང་རྟོག་མེད་ལོག་ཤེས་གཉིས་དོན་གཅིག་ཡིན་ཏེ་འོག་ནས་བསྟན་པར་བྱའོ། ། ལྟ་བུ་
ཀུན་རྫོབ་ཀྱི་དེ་ལྟར་གོང་གི་དེ་དག་ལ་བསྟན་བྱེད་ཀྱི་གཞུང་ཡོད་དེ། ཚད་མ་ཀུན་བཏུས་ལས། འཁྲུལ་དང་
ཀུན་རྫོབ་ཤེས་པ་དང༌། ། རྗེས་དཔག་རྗེས་སུ་དཔག་ལས་བྱུང༌། ། དྲན་དང་མངོན་འདོད་ཅེས་བྱའོ། །
ཞེས་གསུངས་ཡོད་པས་སོ། །
གཉིས་པ་རྗེས་དཔག་བཤད་པ་ལ་མཚན་ཉིད་དང་དབྱེ་བ་བཤད་པ་གཉིས་ལས། དང་པོ་ནི། རང་གི་
རྟེན་རྟགས་ཡང་དག་ལ་བརྟེན་ནས་རང་གི་གཞལ་བྱ་ལྐོག་གྱུར་ལ་མི་བསླུ་བའི་ཞེན་རིག་རྗེས་དཔག་གི་མཚན་ཉིད།
རང་གི་རྟེན་རྟགས་ཡང་དག་ལ་བརྟེན་ནས་རང་གི་གཞལ་བྱ་ལྐོག་གྱུར་ལ་གསར་དུ་མི་བསླུ་བའི་རིག་པ་རྗེས་དཔག་
ཚད་མའི་མཚན་ཉིད། གཉིས་པ་དེ་ལ་ངོ་བོའི་སྒོ་ནས་དབྱེ་ན། དངོས་སྟོབས་རྗེས་དཔག གྲགས་པའི་རྗེས་
དཔག ཡིད་ཆེས་རྗེས་དཔག་དང་གསུམ་ཡོད། དེ་ལས་དང་པོ་དངོས་སྟོབས་རྗེས་དཔག་ནི། རང་གི་རྟེན་
དངོས་སྟོབས་ཀྱི་རྟགས་ཡང་དག་ལ་བརྟེན་ནས་རང་གི་གཞལ་བྱ་ཅུང་ཟད་ལྐོག་གྱུར་ལ་མི་བསླུ་པའི་ཞེན་རིག་དེའི་
མཚན་ཉིད་ཡིན་ལ། མཚན་གཞི་ནི་བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ལྟ་བུའོ།
གཉིས་པ་ནི་རང་གི་གྲགས་རྟགས་ཡང་དག་ལ་བརྟེན་ནས་རང་གི་གཞལ་བྱ་སྒྲ་བྱུང་གྲགས་པ་མི་བསླུ་པའི་ཞེན་རིག་
དེ་གྲགས་པའི་རྗེས་དཔག་གི་མཚན་ཉིད། མཚན་གཞི་ནི་རྟོག་ཡུལ་ན་ཡོད་པའི་རྟགས་ལས་རི་བོང་ཅན་ལ་ཟླ་བ་
ཞེས་པའི་སྒྲས་བརྗོད་རུང་དུ་རྟོགས་པའི་རྗེས་དཔག་ལྟ་བུའོ། ། གསུམ་པ་ནི་རང་གི་རྟེན་ཡིད་ཆེས་ཀྱི་རྟགས་
ཡང་དག་ལ་བརྟེན་ནས་རང་གི་གཞལ་བྱ་ཤིན་ཏུ་ལྐོག་གྱུར་ལ་མི་བསླུ་བའི་ཞེན་རིག་དེ་ཡིད་ཆེས་རྗེས་དཔག་གི་
མཚན་ཉིད། མཚན་གཞི་ནི་དཔྱད་གསུམ་དག་པའི་ལུང་གི་རྟགས་ལས་སྦྱིན་པས་ལོངས་སྤྱོད་ཁྲིམས་ཀྱིས་བདེ་
ཞེས་པའི་ལུང་རང་གི་བསྟན་དོན་ལ་མི་བསླུ་བར་རྟོགས་པའི་རྗེས་དཔག་ལྟ་བུའོ། ། དེ་ཡང་གོང་གི་གྲགས་པའི་
རྗེས་དཔག་ལ་དངོས་སྟོབས་རྗེས་དཔག་གིས་ཁྱབ་ཅིང་དངོས་སྟོབས་རྗེས་དཔག་ལ་གྲགས་པའི་རྗེས་དཔག་གིས་མ་
ཁྱབ་སྟེ། སྒྲ་མི་རྟག་རྟོགས་ཀྱི་རྗེས་དཔག་དེ་གྲགས་པའི་རྗེས་དཔག་མ་ཡིན་པའི་ཕྱིར་ཏེ། སྒྲ་རྟག་སྟོང་རྟོགས་
པའི་རྗེས་དཔག་དེ་གྲགས་པའི་རྗེས་དཔག་མ་ཡིན་པའི་ཕྱིར་ཏེ། བྱས་པ་ཏེ་སྒྲ་རྟག་སྟོང་བ་མ་གྲགས་པའི་ཕྱིར།
• 4 •



ཞེས་བློ་རིག་རྣམ་གཞག་བློ་གསལ་མགྲིན་རྒྱན་ལས་གསུངས་སོ། ། གཞན་ཡང་རྗེས་དཔག་ཚད་མ་ཡིན་ན།
རྗེས་དཔག་ཡིན་པས་ཁྱབ་ཀྱང་། ཆོས་དེ་ལ་རྗེས་སུ་དཔག་པའི་ཚད་མ་ཡིན་ན། ཆོས་དེ་ལ་རྗེས་དཔག་ཡིན་
པས་མ་ཁྱབ་སྟེ། སྒྲ་མི་རྟག་རྟོགས་ཀྱི་རྗེས་དཔག་དེ། སྒྲ་རྟག་སྟོང་ལ་རྗེས་སུ་དཔག་པའི་ཚད་མ་ཡིན་ཀྱང་།
དེ་ལ་རྗེས་དཔག་མ་ཡིན་པའི་ཕྱིར། དང་པོ་གྲུབ་སྟེ། ཁྱོད་དེ་ཚད་མ་གང་ཞིག ཁྱོད་དེ་མངོན་སུམ་ཡིན་
པའི་ཕྱིར། གཉིས་པ་གྲུབ་སྟེ། དེ་ཆོས་ཅན། ཁྱོད་སྒྲ་རྟག་སྟོང་ལ་རྗེས་དཔག་མ་ཡིན་པར་ཐལ། ཁྱོད་ལ་
དེའི་རྣམ་པར་མ་ཤར་བའི་ཕྱིར། མ་གྲུབ་ན། དེ་ཆོས་ཅན། ཁྱོད་སྒྲ་སྟོང་གི་རྣམ་པར་ཤར་ནས་སྒྲ་རྟག་སྟོང་
ལ་གསར་དུ་མི་བསླུ་བའི་རིག་པ་མ་ཡིན་པའི་ཕྱིར་ཏེ། ཁྱོད་སྒྲ་རྟག་སྟོང་དངོས་སུ་རྟོགས་པའི་ཚད་མ་མ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། སྒྲ་རྟག་སྟོང་གི་རྣམ་པར་ཤར་ནས་སྒྲ་རྟག་སྟོང་ལ་གསར་དུ་
མི་བསླུ་བའི་རིག་པ་སྒྲ་རྟག་སྟོང་དངོས་སུ་རྟོགས་པའི་ཚད་མའི་མཚན་ཉིད་ཡིན་པའི་ཕྱིར། གོང་གི་མ་གྲུབ་
མཚམས་སུ་འདོད་ན། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་རྟག་སྟོང་དངོས་སུ་རྟོགས་པའི་ཚད་མ་
མ་ཡིན་པའི་ཕྱིར་ཏེ། ཁྱོད་དེའི་ཤུགས་ལ་རྟོགས་པའི་ཚད་མ་ཡིན་པའི་ཕྱིར་ཏེ། ཁྱོད་ཀྱིས་སྒྲ་མི་རྟག་པ་དངོས་
སུ་རྟོགས་ནས་སྒྲ་རྟག་སྟོང་ཤུགས་ལ་རྟོགས་པའི་ཕྱིར་རོ། །
གསུམ་ པ་ བཅད་ ཤེས་ བཤད་པ་ལ། མཚན་ ཉིད་ དང་ དབྱེ་ བ་ བཤད་ པ་ གཉིས་ལས། དང་ པོ་ ནི།
རྟོགས་ཟིན་རྟོགས་པའི་རིག་པ་བཅད་ཤེས་ཀྱི་མཚན་ཉིད། ཡང་ན། རང་འདྲེན་བྱེད་ཀྱི་ཚད་མ་སྔ་མས་རྟོགས་
ཟིན་རྟོགས་པའི་ཚད་མིན་གྱི་རིག་པ་དེའི་མཚན་ཉིད། པཎ་ཆེན་ཆོས་མཆོག་གི་འཐད་ལྡན་ལས། མངོན་སུམ་
དང་རྗེས་དཔག་པ་དག་གི་སྐད་ཅིག་མ་དང་པོ་ནི་ཚད་མ་ཡིན་ལ། དེ་དག་གི་རྒྱུན་དུ་གྱུར་བའི་གྲུབ་པ་དང་བདེ་
བ་ཐ་མི་དད་པ་ཕྱི་མ་རྣམས་ནི་ཚད་མ་ཡིན་པ་སྤངས་པའོ། ཞེས་གསུངས་ལ། སྐབས་འདིར་གྲུབ་བདེ་གཅིག་
པ་འབྲས་བུ་གཅིག་པ་བྱེད་པའོ། ། གཉིས་པ་དེ་ལ་དབྱེ་ན། མངོན་སུམ་བཅད་ཤེས་དང་རྟོག་པ་བཅད་ཤེས་
གཉིས་ཡོད། དང་པོ་ལ། དབང་མངོན་གྱི་བཅད་ཤེས། ཡིད་མངོན་གྱི་བཅད་ཤེས། རང་རིག་མངོན་
སུམ་གྱི་བཅད་ཤེས། རྣལ་འབྱོར་མངོན་སུམ་གྱི་བཅད་ཤེས། དེ་བཞི་གང་ཡང་མ་ཡིན་པའི་བཅད་ཤེས་དང་ལྔ་
ཡོད། མཚན་གཞི་ནི་རིམ་པ་ལྟར། སྔོན་འཛིན་དབང་མངོན་སྐད་ཅིག་གཉིས་པ་ལྟ་བུ་དང་པོ། གཞན་
སེམས་ཤེས་བའི་སྐད་ཅིག་གཉིས་པ་ལྟ་བུ་གཉིས་པ་དང་། མིག་ཤེས་སོགས་ཉམས་སུ་མྱོང་པའི་རང་རིག་གི་
མངོན་སུམ་སྐད་ཅིག་གཉིས་པ་ལྟ་བུ་གསུམ་པ་དང༌། མཐོང་ལམ་བར་ཆད་མེད་ལམ་སྐད་ཅིག་གཉིས་པ་ལྟ་བུ་
བཞི་བ་དང་། མངོན་སུམ་སྐད་ཅིག་གཉིས་པ་ལྟ་བུ་ལྔ་བའི་མཚན་གཞིའོ། གཉིས་པ་རྟོག་པ་བཅད་ཤེས་ལ།
མངོན་སུམ་བཅད་ཤེས་དང༌། རྗེས་དཔག་གིས་ དྲངས་པའི་རྟོག་པ་བཅད་ཤེས་གཉིས་ཡོད། དང་པོ་ནི།
སྔོན་འཛིན་དབང་མངོན་གྱིས་དྲངས་པའི་སྔོན་པོར་ངེས་པའི་ངེས་ཤེས་དོན་མཐུན་ལྟ་བུ། ཡང་ན། སྔོན་
འཛིན་མངོན་སུམ་གྱི་རྗེས་སུ་སྐྱེས་པའི་སྔོན་པོ་ངེས་པའི་ངེས་ཤེས་ལྟ་བུ། གཉིས་པ་ནི། སྒྲ་མི་རྟག་རྟོགས་ཀྱི་
རྗེས་དཔག་སྐད་ཅིག་གཉིས་པ་ལྟ་བུའོ།
བཞི་བ་ཡིད་དཔྱོད་བཤད་པ་ལ། མཚན་ཉིད་དང་དབྱེ་བ་གཉིས། དང་པོ་ནི། མྱོང་སྟོབས་དང་རང་
གི་རྟེན་གཏན་ཚིགས་གཉིས་གང་རུང་ལ་བརྟེན་ནས་དངོས་སུ་སྒྲོ་འདོགས་གཅོད་པའི་ངེས་པ་དང་བྲལ་ཞིང་རང་
ཡུལ་བདེན་པ་ལ་མཐའ་གཅིག་ཏུ་གསར་དུ་ཞེན་པའི་ཞེན་རིག་དེ་ཡིད་དཔྱོད་ཀྱི་མཚན་ཉིད། འདིའི་ཚིག་ཟུར་
དུ་མྱོང་སྟོབས་ཞེས་པས་མངོན་སུམ་དང་ཡིད་དཔྱོད་གཞི་མཐུན་ཡོད་པ་གཅོད། རང་གི་རྟེན་གཏན་ཚིགས་ལ་
བརྟེན་ནས་དངོས་སུ་སྒྲོ་འདོགས་གཅོད་པའི་ངེས་པ་དང་བྲལ་ཞེས་པས་རྗེས་དཔག་དང་ཡིད་དཔྱོད་གཞི་མཐུན་
ཡོད་པ་གཅོད། རང་ཡུལ་བདེན་པ་ཞེས་པས་ལོག་ཤེས་དང་ཡིད་དཔྱོད་གཞི་མཐུན་ཡོད་པ་གཅོད། མཐའ་
• 5•



གཅིག་ཏུ་ཞེས་པས་ཐེ་ཚོམ་དང་ཡིད་དཔྱོད་གཞི་མཐུན་ཡོད་པ་གཅོད། ཞེན་རིག་ཅེས་པས་རྟོག་མེད་ཀྱི་ཤེས་པ་
དང་ཡིད་དཔྱོད་གཞི་མཐུན་ཡོད་པ་གཅོད། གསར་དུ་ཞེས་པས་བཅད་ཤེས་དང་ཡིད་དཔྱོད་གཞི་མཐུན་ཡོད་པ་
གཅོད་པའི་ཕྱིར། གཉིས་པ་དེ་ལ་དབྱེ་ན། རྒྱུ་མཚན་གང་ཡང་མེད་པར་སྒྲ་མི་རྟག་པར་འཛིན་པའི་བློ་ལྟ་བུ་རྒྱུ་
མཚན་མེད་པའི་ཡིད་དཔྱོད་དང་། གཞལ་བྱ་རྟགས་ལས་འཛིན་པའི་བློ་ལྟ་བུ་རྒྱུ་མཚན་མ་ངེས་པའི་ཡིད་དཔྱོད་
དང་དོན་བྱེད་ནུས་སྟོང་གི་རྟག་ལས་སྒྲ་མི་རྟག་པར་འཛིན་པའི་བློ་ལྟ་བུ་རྒྱུ་མཚན་འགལ་པའི་ཡིད་དཔྱོད་དང་། །
མིག་ཤེས་ཀྱིས་བཟུང་བྱའི་རྟགས་ལས་སྒྲ་མི་རྟག་པར་འཛིན་པའི་བློ་ལྟ་བུ་རྒྱུ་མཚན་མ་གྲུབ་པའི་ཡིད་དཔྱོད་དང་།
སྒྲ་བྱས་པ་དང་བྱས་ན་མི་རྟག་པས་ཁྱབ་པ་ཚད་མས་མ་ངེས་པར་བྱས་རྟག་སྒྲ་མི་རྟག་པར་འཛིན་པའི་བློ་ལྟ་བུ་དེ་རྒྱུ་
མཚན་ཡོད་ཀྱང་གཏན་ལ་མ་འབེབས་པའི་ཡིད་དཔྱོད་དང་ལྔ་ཡོད་པའི་ཕྱིར། གཞན་ཡང་དེ་ལ་དབྱེ་ན། རྒྱུ་
མཚན་མེད་པའི་ཡིད་དཔྱོད། རྒྱུ་མཚན་མ་ངེས་པའི་ཡིད་དཔྱོད། རྒྱུ་མཚན་ལྟར་སྣང་ལ་བརྟེན་པའི་ཡིད་
དཔྱོད་དང་གསུམ་ཡོད་དེ། ཚད་མ་རིག་གཏེར་ལས། ཡིད་དཔྱོད་རྟགས་ལ་བརྟེན་མི་ལྟོས། ། དམ་བཅའ་
ཙམ་ཡིན་ཐེ་ཚོམ་འགྱུར། ། རྟགས་ལ་བརྟེན་ན་ཡང་དག་གམ། ། ལྟར་སྣང་གསུམ་ལས་འདའ་བ་མེད། །
ཅེས་གསུངས་སོ། །
ལྔ་བ་སྣང་ལ་མ་ངེས་པ་བཤད་པ་ལ། མཚན་ཉིད་དང་དབྱེ་བ་གཉིས། དང་པོ་ནི། རང་གི་འཇུག་
ཡུལ་ལ་རང་མཚན་གསལ་བར་སྣང་བ་ཡང་ཡིན་རང་ཡུལ་མ་ངེས་པ་ཡང་ཡིན་པའི་གཞི་མཐུན་དུ་གྱུར་པའི་རིག་པ་
དེ་སྣང་ལ་མ་ངེས་པའི་བློའི་མཚན་ཉིད། ཡང་ན། རང་ཡུལ་མ་ངེས་པའི་གསལ་སྣང་ཅན་གྱི་མ་འཁྲུལ་པའི་
ཤེས་པ་དེའི་མཚན་ཉིད། གཉིས་པ་དེ་ལ་དབྱེ་ན། དེར་གྱུར་པའི་དབང་མངོན། ཡིད་མངོན། རང་རིག་
མངོན་སུམ་དང་གསུམ་ཡོད། རྣལ་འབྱོར་མངོན་སུམ་ལ་སྣང་ལ་མ་ངེས་པ་མེད་དེ། རྣལ་འབྱོར་མངོན་སུམ་
ཡིན་ན་གང་སྣང་ངེས་པས་ཁྱབ་པའི་ཕྱིར་ཏེ། ཚད་མ་རྣམ་འགྲེལ་ལས། བློ་གྲོས་ཆེན་པོས་མཐོང་ཉིད་ལས། །
རྣམ་པར་ཐམས་ཅད་ངེས་པར་བྱེད། ། ཅེས་གསུངས་པའི་ཕྱིར། གོང་གི་དང་པོའི་མཚན་གཞི་ནི། ཡིད་
གཟུགས་ལ་ལྷག་པར་ཆགས་པའི་དུས་ཀྱི་སྐྱེས་བུའི་རྒྱུད་ཀྱི་ཉན་ཤེས་ལྟ་བུ། གཉིས་པའི་མཚན་གཞི་ནི། སོ་
སྐྱེའི་རྒྱུད་ཀྱི་གཟུགས་འཛིན་ཡིད་མངོན་ལྟ་བུ། གསུམ་པའི་མཚན་གཞི་ནི། རྒྱང་འཕེན་པའི་རྒྱུད་ཀྱི་རྗེས་
དཔག་ཚད་མར་ཉམས་སུ་མྱོང་བའི་རང་རིག་ལྟ་བུའོ། མཁས་པ་ཁ་ཅིག་གིས། སྣང་ལ་མ་ངེས་པའི་དོན་ཡང་
དཔེར་ན་དུང་དཀར་སེར་པོར་སྣང་བའི་དབང་ཤེས་དེ་རང་གི་འཇུག་ཡུལ་དུང་དཀར་གྱི་ཁ་དོག་དཀར་པོ་སེར་
པོར་སྣང་བས་ན་རང་གི་འཇུག་ཡུལ་དུ་གྱུར་བའི་རང་མཚན་མི་གསལ་བར་མི་སྣང་ཡང་དུང་དཀར་གྱི་ཁ་དོག་
དཀར་པོ་སེར་པོར་མེད་བཞིན་དུ་གསལ་བར་སྣང་བས་རང་ཡུལ་རང་མཚན་གསལ་བར་སྣང་ཞིང་དེ་ལ་ངེས་པ་
འདྲེན་མི་ནུས་ཏེ། དེ་ལ་ལོག་པར་ཞུགས་པའི་ཕྱིར་རོ། ། ཞེས་དང་། བསྡུས་དོན་རིན་ཆེན་སྒྲོན་མེ་ལས།
དུང་སེར་སྣང་གི་དབང་ཤེས་ནི་རང་ཡུལ་མ་ངེས་པའི་བློ་ཡིན་ཡང་སྣང་ལ་མ་ངེས་པའི་བློ་མ་ཡིན་ཏེ། སྣང་ལ་མ་
ངེས་པའི་བློ་ནི་རང་གི་ཡུལ་དྲན་པའི་ངེས་རྟོག་འདྲེན་མི་ནུས་པའི་བློ་ཞིག་ལ་བྱེད་པ་གང་ཞིག དུང་སེར་སྣང་གི་
དབང་ཤེས་ཀྱིས་དུང་སེར་པོ་དྲན་པའི་ངེས་རྟོག་འདྲེན་ནུས་པའི་ཕྱིར་རོ། ། ཞེས་བསྟན་ཡོད་དོ། །
དྲུག་པ་ཐེ་ཚོམ་བཤད་པ་ལ། མཚན་ཉིད་དང་དབྱེ་བ་གཉིས། དང་པོ་ནི། རང་སྟོབས་ཀྱིས་མཐའ་
གཉིས་སུ་དོགས་པའི་རིག་པ་ཐེ་ཚོམ་གྱི་མཚན་ཉིད། ཡང་ན། རང་ཡུལ་ལ་རང་སྟོབས་ཀྱིས་རྩེ་གཉིས་སུ་
འཇུག་པའི་རྩ་ཉོན་དེ་ཐེ་ཚོམ་གྱི་མཚན་ཉིད། གཉིས་པ་དེ་ལ་དབྱེ་ན། དོན་འགྱུར་གྱི་ཐེ་ཚོམ་དང་། དོན་མི་
འགྱུར་གྱི་ཐེ་ཚོམ། ཆ་མཉམ་པའི་ཐེ་ཚོམ་དང་གསུམ། དང་པོ་ནི། སྒྲ་རྟག་གམ་མི་རྟག ཕལ་ཆེར་མི་རྟག་
ལས་ཆེ་སྙམ་པའི་ཐེ་ཚོམ་ལྟ་བུ། གཉིས་པ་ནི། སྒྲ་རྟག་གམ་མི་རྟག་ཕལ་ཆེར་རྟག་ལས་ཆེ་སྙམ་པའི་ཐེ་ཚོམ་ལྟ་
• 6 •



བུ། གསུམ་པ་ནི། སྒྲ་རྟག་གམ་མི་རྟག་ཇི་འདྲ་ཞིག་སྙམ་པའི་ཐེ་ཚོམ་ལྟ་བུའོ། ། གཞན་ཡང་གོང་གི་མཚན་
ཉིད་དེ་ལྟར་བྱས་པ་ལ་ཁ་ཅིག་གིས། ཐེ་ཚོམ་དང་མཚུངས་ལྡན་གྱི་སེམས་དང་དེའི་འཁོར་དུ་གྱུར་བའི་ཚོར་བ་
སོགས་ཆོས་ཅན། མཚོན་བྱེད་དེར་ཐལ། སྐྱོན་མེད་དེ། ཐེ་ཚོམ་དང་མཚུངས་ལྡན་གྱི་སེམས་དང་དེའི་
འཁོར་གྱི་ཚོར་བ་སོགས་ཐེ་ཚོམ་གྱི་སྟོབས་ཀྱིས་དོགས་པ་ཡིན་ཀྱང་རང་སྟོབས་ཀྱིས་མཐའ་གཉིས་སུ་དོགས་པ་མ་
ཡིན་པའི་ཕྱིར། ལོག་ཤེས་དང་ཐེ་ཚོམ་མི་འགལ་ཏེ་སྒྲ་ཕལ་ཆེར་རྟག་ལས་ཆེ་སྙམ་པའི་ཐེ་ཚོམ་དེ། ལོག་རྟོག་ཐེ་
ཚོམ་གཉིས་ཀ་ཡིན་པ་གང་ཞིག ལོག་རྟོག་དང་རྟོག་པ་ལོག་ཤེས་དོན་གཅིག་ཡིན་པའི་ཕྱིར་ཏེ། ཚད་མ་སྡེ་
བདུན་མུན་སེལ་ལས། ལོག་རྟོག་དང་རྟོག་པ་ལོག་ཤེས་གཉིས་དོན་གཅིག་ཅེས་དང་། ལོག་རྟོག་ཐམས་ཅད་
འཛིན་སྟངས་མཐའ་གཅིག་ཏུ་ངེས་པའི་རྣམ་པ་ཅན་ཡིན་པར་འདོད་པ་ནི་མི་འཐད་དེ། སྒྲ་ཕལ་ཆེར་རྟག་ལས་
ཆེ་སྙམ་དུ་འཛིན་པའི་རྟོག་པ་ལོག་རྟོག་མ་ཡིན་པར་ཐལ་བའི་ཕྱིར་རོ། ། ཞེས་གསུངས་སོ། །
བདུན་པ་ལོག་ཤེས་བཤད་པ་ལ། མཚན་ཉིད་དང་དབྱེ་བ་བཤད་པ་གཉིས། དང་པོ་ནི། རང་གི་
འཇུག་ཡུལ་ལ་འཁྲུལ་པའི་རིག་པ་ལོག་ཤེས་ཀྱི་མཚན་ཉིད། ཡང་ན། རང་གི་འཛིན་སྟངས་ཀྱི་ཡུལ་ལ་འཁྲུལ་
བའི་རིག་པ་དེའི་མཚན་ཉིད། མཚན་གཞི་ནི། དུང་སེར་སྣང་གི་དབང་ཤེས་ལྟ་བུའོ། ། ལོག་ཤེས་ནི་རང་
གི་འཛིན་སྟངས་ཀྱི་ཡུལ་ལ་འཁྲུལ་བའི་རིག་པ་ཞིག་ཡིན་ལ་རང་གི་འཛིན་སྟངས་ཀྱི་ཡུལ་མེད་པའི་རིག་པ་ལོག་ཤེས་
ཀྱི་མཚན་ཉིད་དུ་མི་རུང་སྟེ། རང་གི་འཛིན་སྟངས་ཀྱི་ཡུལ་མེད་པའི་རིག་པ་ཡིན་ན། ལོག་ཤེས་ཡིན་པས་མ་
ཁྱབ་པའི་ཕྱིར་རོ། ། གཉིས་པ་དེ་ལ་དབྱེ་ན། རྟོག་པ་ལོག་ཤེས་དང་རྟོག་མེད་ལོག་ཤེས་གཉིས་ཡོད། དང་
པོ་ནི། རང་གི་འཛིན་སྟངས་ཀྱི་ཡུལ་ལ་འཁྲུལ་བའི་ཞེན་རིག་དེ་རྟོག་པ་ལོག་ཤེས་ཀྱི་མཚན་ཉིད། རི་བོང་རྭ་
འཛིན་ལྟ་བུ་ནི་དེའི་མཚན་གཞིའོ། གཉིས་པ། རང་གི་ཞེན་ཡུལ་ལ་འཁྲུལ་བའི་གསལ་སྣང་ཅན་གྱི་རིག་པ་
རྟོག་མེད་ལོག་ཤེས་ཀྱི་མཚན་ཉིད། དེ་ལ་དབྱེ་ན། དེར་གྱུར་བའི་དབང་ཤེས་དང༌། དེར་གྱུར་བའི་ཡིད་
ཤེས་གཉིས་ལས། ཟླ་བ་གཉིས་སྣང་གི་དབང་ཤེས་ལྟ་བུ་དང་པོ་དང་སྔོན་པོ་གསལ་བར་སྣང་བའི་རྨི་ལམ་གྱི་ཤེས་
པ་ལྟ་བུ་གཉིས་པའོ། ། ལོག་ཤེས་ལ་འཁྲུལ་ཚུལ་དུ་མ་ཡོད་དེ། སྐྲ་ཤད་འཛག་སྣང་ལྟ་བུ་ངོ་བོ་ལ་འཁྲུལ་བ་
དང་ཟླ་གཅིག་ཟླ་གཉིས་སྣང་བའི་དབང་ཤེས་ལྟ་བུ་གྲངས་ལ་འཁྲུལ་བ་དང་། ལྗོན་ཤིང་འགྲོ་བར་ལྟ་བུ་བྱ་བ་ལ་
འཁྲུལ་བ་དང༌། དུང་དཀར་སེར་བོར་སྣང་བ་ལྟ་བུ་ཁ་དོག་ལ་འཁྲུལ་བ་དང་། མགལ་མེ་འཁོར་ལོར་སྣང་བ་ལྟ་
བུ་དབྱིབས་ལ་འཁྲུལ་བ་དང་། ནམ་གུང་གི་དུས་ཉིན་ཕྱེད་དུ་སྣང་བ་ལྟ་བུ་དུས་ལ་འཁྲུལ་བ་དང་། སྨིག་རྒྱུའི་
དབང་གི་གཟུགས་ཆུང་ངུ་ཆེན་པོར་སྣང་བ་ལྟ་བུ་ཚད་ལ་འཁྲུལ་བ་སོགས་འཁྲུལ་ཚུལ་སྣ་ཚོགས་ཡོད་དོ། ། དེ་
ལྟར་བློ་རིག་བདུན་གྱི་རྣམ་གཞག་སྐོར་ལ་ཁོ་བོས་མཁས་ཆེན་ཨ་ལགས་ཡེ་ཤེས་དར་རྒྱས་ཚང་གི་མདུན་ནས་གསུང་
གི་བདུད་རྩི་ལ་རོལ་མྱོང་ནའང་། ཕྲན་ནི་རྣམ་དཔྱོད་ཤིན་ཏུ་ཞན་པས། སྐབས་འདིར་ཉུང་ངུ་ཙམ་ལས་རྒྱས་
པ་ཞིག་ཟིན་བྲིས་སུ་མ་ཐེབས་སོ། །
(རྩོམ་སྒྲིག་འགན་ཁུར་བ།
བཀྲ་ཤིས་ཚེ་རིང་།)



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2)
J. NORTHWESTERN NATIONALITIES UNIVERSITY (Tibetan language)
ཐོས་བསམ་སྒོམ་གསུམ་གྱི་རྣམ་གཞག་ཅུང་ཟད་བཤད་པ་
ཤེས་བྱའི་རྒྱ་མཚོར་འཇུག་པའི་སྔོན་འགྲོ།
དྷི་ཚ་མུན་འཇོམས་སྒྲོན་མེ།
( མཚོ་སྔོན་དྷི་ཚ་དགོན་པ།
མཚོ་སྔོན།
ཧྭ་ལུང༌། _810900)
ཀ༽ཀརངལ།།།།
[ནང་དོན་གནད་བཤུས] རྒྱལ་བའི་གསུང་རབ་དགོངས་འགྲེལ་དང་བཅས་པ་ལ་བརྩོན་པ་དྲག་པོས་ཐོས་སྦྱོང་ཡུན་རིང་
བྱས་པ་ལས་སྒྲོ་འདོགས་ལེགས་པར་བཅད་པའི་ཐོས་བྱུང་གི་ཤེས་རབ་སྐྱེ། ཐོས་དོན་ཡིད་ལ་འདྲིས་ཤིང་གོམས་པར་བྱས་པ་
ལས་ཉམས་སུ་ལེན་པའི་འཇུག་ལྡོག་སྤང་བླང་གི་གནད་རྣམས་ཚུལ་བཞིན་ཡིད་ལ་བྱེད་པའི་བསམ་བྱུང་གི་ ཤེས་རབ་སྐྱེ།
བསམ་བྱུང་གིས་ངེས་པ་རྙེད་པའི་དོན་ལ་སྒོམ་བྱུང་གི་ཤེས་རབ་ཀྱིས་ཡང་ཡང་གོམས་པར་བྱས་པ་ལ་བརྟེན་ནས་འཁོར་བའི་རྩ་བ་
སྤངས་ཏེ། མྱ་ངན་ལས་འདས་པའི་གོ་འཕང་མངོན་དུ་མཛད་དགོས་སོ། །
[བརྡ་ཆད་གཙོ་བོ] ཐོས་པ། བསམ་པ། སྒོམ་པ། རྣམ་གཞག
[དཔེ་དེབ་དབྱེ་རྟགས]G424[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-08-12
དེ་ཡང་དཔལ་ཆོས་ཀྱི་གྲགས་པས། རང་ཉིད་ངེས་ཤིང་གཞན་དག་ལ། ། ངེས་པ་སྐྱེད་པར་འདོད་པ་
ཡིས། ། ཕྱོགས་ཆོས་འབྲེལ་བ་བསྒྲུབ་བྱ་དག། བརྗོད་པ་ལས་གཞན་སྤང་བར་བྱ། ། ཞེས་དང་། ཐབས་
བྱུང་དེ་རྒྱུ་ལྐོག་གྱུར་བ། ། དེ་འཆད་པ་ནི་དཀའ་བ་ཡིན། ། ཞེས་གསུངས་པ་ལྟར། ཐོག་མར་རང་ཉིད་
ཀྱིས་བསླབ་པར་བྱ་བའི་གནས་མཐའ་དག་ལ་ངེས་པ་གཏིང་ཚུགས་ཤིང་ནང་བྱན་ཆུད་པ་བྱས་ཏེ། རང་གིས་
གང་ ཤེས་ ཐམས་ ཅད་ གཞན་ ལ་ ཚུལ་ བཞིན་དུ་ སྤྲེལ་ བའི་ ཐབས་ ལ་ འབད་ པའི་ རྩལ་ ཉམས་ སུ་ བསྟར་བ་ནི།
གཞན་དོན་ཁུར་དུ་འཁྱེར་བའི་དམ་པའི་འགྲོ་ལམ་ཉག་གཅིག་ཡིན། དེ་ལས་ལྡོག་སྟེ། རང་ལ་གཞན་དོན་བྱེད་
པའི་ཐབས་དང་ནུས་པ་ཅི་ཡང་མ་ཐོན་པར་འཆད་རྩོད་རྩོམ་གསུམ་སོགས་ཀྱི་བགྱི་བ་ཉམས་སུ་ལེན་པ་ལ་ནི།
དཔྱོད་ལྡན་ཁྲེལ་བའི་བཞད་གད་ཀྱི་གནས་དང་རྫུན་འཁྱེར་ལོང་ཁྲིད་ཀྱི་སེང་ལྤགས་གྱོན་ཏེ་སེང་གེ་ལ་འགྲན་པའི་
ཝ་སྐྱེས་དང་མཚུངས་ཤིང༌། བདག་གཞན་སུ་ལའང་ཕན་པའི་འབྲས་བུ་ཅུང་ཟད་ཙམ་ཡང་བྲལ་བའི་ལས་སུ་
སྙམ་སྟེ། གཞན་དོན་འཆད་རྩོད་རྩོམ་གསུམ་གྱི་བྱ་བ་བྱེད་པ་ལ། རང་དོན་ཐོས་བསམ་སྒོམ་གསུམ་གྱི་བསླབ་
[རྩོམ་འབྱོར་ཉིན]2002-04-26
[རྩོམ་པ་པོ་ངོ་སྤྲོད] དྷི་ཚ་མུན་འཇོམས་སྒྲོན་མེ། (1953-) རེབ་གོང་ཀླུ་ཆུའི་མི་ཡིན། བཀའ་བཅུ་རབ་འབྱམས་པ་དང་
གཞུང་བཀའ་པོད་ལྔའི་དམ་བཅའ་བཞག་ཡོད། ཆོས་ལུགས་གཙོས་པའི་བཅུ་ཕྲག་རིག་གནས་སྤྱི་ལ་
དཔྱད་པ་འཇུག་མུས་ཡིན།
• 8 •



བྱ་གོམས་པ་སྔོན་དུ་འགྲོ་དགོས་པ་འདི་ནི། ཐབས་ཐབས་བྱུང་གི་རྒྱུ་འབྲས་ཀྱི་འབྲེལ་བ་འདོར་ཐབས་བྲལ་བ་
ཞིག་ཡིན་ཏེ། དོན་ཆེ་ཆུང་གང་ལ་མཚོན་ནའང་རང་ཉིད་འགྲུབ་བྱེད་ཀྱི་རྒྱུ་ཅི་ཡོད་རྣམས་ཚང་དགོས་པ་ནི་ལས་
དོན་ཆེ་ཆུང་གང་གི་སྐབས་ནས་ཀྱང་གཞོལ་བར་བྱ་བའི་གནས་སོ། ། དེས་ན་ཐོས་བསམ་སྒོམ་གསུམ་དང་དེ་
དག་ལས་བྱུང་བའི་ཤེས་རབ་གསུམ་གྱི་ངོ་བོ་དང་། གོམས་པའི་རིམ་པ་སོགས་ལ་འདྲིས་པར་བྱ་བ་ནི་ཐོག་མའི་
སྦྱངས་བྱ་གལ་བོ་ཆེར་གཏོགས་པས། འདིར་མཁས་པར་བྱ་བ་རྣམས་ཀྱི་སྔོན་འགྲོའི་ཚུལ་དུ། དེ་དག་ཅུང་ཟད་
ཙམ་ཞིག་དགོད་པ་ལ། མཁས་བྱ་རིག་པའི་གནས་ལ་ཐོས་སོགས་ཀྱིས་བསླབ་དགོས་པར་བསྟན་པ་དང་། ཐོས་
བསམ་སྒོམ་གསུམ་གྱི་རྣམ་གཞག་ཅུང་ཟད་ཙམ་བརྗོད་པའོ། །
དང་པོ།
དེ་ཡང་སྤྱིར་མཁས་པར་བྱ་བའི་གནས་རྣམས་མཐའ་ཡས་པ་ཞིག་ཡོད་མོད། སངས་རྒྱས་ཀྱི་བསྟན་པ་རིན་
པོ་ཆེའི་དབང་དུ་བྱས་ཏེ་འཆད་ན། ཐོབ་བྱ་ཐམས་ཅད་ཀྱི་མཆོག་དང་ཕུལ་ནི། རྣམ་པ་ཐམས་ཅད་མཁྱེན་
པའི་གོ་འཕང་ཡིན། དེ་ཉིད་ཀྱི་རྒྱུའི་གཙོ་བོ་ནི་རང་གཞན་གྱི་དོན་གཉིས་འབྱུང་བའི་གཞི་དང་། འཕྲལ་ཡུན་
ལེགས་ཚོགས་མཐའ་དག་གི་འབྱུང་གནས་སུ་གྱུར་བ། ཆོས་རབ་ཏུ་རྣམ་པར་འབྱེད་པའི་ཤེས་རབ་རྡུལ་དང་
བྲལ་བ་དེ་ཉིད་ཡིན་ཏེ། འདི་ལ་བརྟེན་ནས་འཁོར་བའི་སྡུག་བསྔལ་རྒྱ་མཚོ་ལྟ་བུ་ལས་གྲོལ་ནས། རྣམ་མཁྱེན་
རྒྱལ་བའི་ས་ལ་དབང་བསྒྱུར་དགོས་པ་ལགས་ཏེ། མདོ་སྡེ་རྒྱན་ལས། འདི་ན་དང་པོ་ཐོས་ལ་བརྟེན་ནས་ཚུལ་
བཞིན་ཡིད་ལ་བྱེད་པ་འབྱུང་། ཚུལ་བཞིན་ཡིད་ལ་བྱེད་པ་ལས་ནི་ཡང་དག་དོན་རྟོགས་ཡེ་ཤེས་འབྱུང༌། ཞེས་
གསུངས་པ་ལྟར། རང་རང་གང་འཚམ་གྱི་མགོན་དགེ་བའི་བཤེས་གཉེན་མཚན་ཉིད་དང་ལྡན་པ་བསམ་སྦྱོར་
གཉིས་ཀྱིས་ཚུལ་བཞིན་དུ་བསྟེན་ཏེ། རྒྱལ་བའི་གསུང་རབ་དགོངས་འགྲེལ་དང་བཅས་པ་ལ་བརྩོན་པ་དྲག་པོས་
ཐོས་སྦྱོང་ཡུན་རིང་བྱས་པ་ལས་སྒྲོ་འདོགས་ལེགས་པར་བཅད་པའི་ཐོས་བྱུང་གི་ཤེས་རབ་སྐྱེ། ཐོས་དོན་ཡིད་ལ་
འདྲིས་ཤིང་གོམས་པར་བྱས་པ་ལས་ཉམས་སུ་ལེན་པའི་འཇུག་ལྡོག་སྤང་བླང་གི་གནད་རྣམས་ཚུལ་བཞིན་ཡིད་ལ་
བྱེད་པའི་བསམ་བྱུང་གི་ཤེས་རབ་སྐྱེ། བསམ་བྱུང་གིས་ངེས་པ་རྙེད་པའི་དོན་ལ་སྒོམ་བྱུང་གི་ཤེས་རབ་ཀྱིས་ཡང་
ཡང་གོམས་པར་བྱས་པ་ལ་བརྟེན་ནས་འཁོར་བའི་རྩ་བ་སྤངས་ཏེ། མྱ་ངན་ལས་འདས་པའི་གོ་འཕང་མངོན་དུ་
མཛད་དགོས་སོ། ། དེ་ལྟར་ཐོས་བསམ་སྒོམ་པ་ཡ་མ་བྲལ་བའི་སྒོ་ནས་མདོ་རྒྱུད་བསྟན་བཅོས་མཐའ་དག་གི་
དགོངས་དོན། ཐར་བ་དང་ཐམས་ ཅད་མཁྱེན་པའི་ས་ལ་བགྲོད་པའི་ཆ་རྐྱེན་དུ་འཁྱེར་ཤེས་པའི་ཐབས་ལ་
འབད་དགོས་སོ། ། ལྕང་སྐྱ་རོལ་བའི་རྡོ་རྗེའི་ཞལ་ནས། ཐོས་བསམ་ཕྱོགས་སུ་མ་སོང་ཞིང་། ། གཞུང་
ལུགས་གདམས་པར་ཤར་བ་ཡི། ། མཉན་འོས་རིག་པའི་ལམ་སྨྲ་བ། ། དེ་ཉིད་ལ་ནི་མཁས་པ་ཟེར། །
ཞེས་པ་ལྟར་མིང་དོན་དང་མཐུན་པའི་མཁས་པའི་གོ་འཕང་མངོན་དུ་མཛད་པ་ལ། ། ཐོག་མར་བྱ་བ་ནི།
མདོ་ལས། ཐོས་པས་ཆོས་རྣམས་ཤེས་པར་འགྱུར། ། ཐོས་པས་སྡིག་ལས་ལྡོག་པར་འགྱུར། ། ཐོས་པས་
དོན་མེད་སྤོང་བར་འགྱུར། ། ཐོས་པས་མྱ་ངན་འདས་པ་ཐོབ། ། ཅེས་རྐང་བ་དང་བོས་ཤེས་བྱའི་གནས་
མཐའ་དག་གི་བླང་དོར་གྱི་རྣམ་གཞག་གསལ་བར་ཤེས་ནས་ཡང་དག་པའི་ལྟ་བ་རྙེད་ཚུལ་བསྟན། རྐང་བ་
གཉིས་པས་ཚུལ་ཁྲིམས་ཀྱི་བསླབ་པ་ཐོབ་ནས་ལས་ཀྱི་ཀུན་འབྱུང་སྡིག་པ་ལས་ལྡོག་པར་བསྟན། རྐང་བ་གསུམ་
པས་ཏིང་འཛིན་གྱི་བསླབ་པ་ཐོབ་ནས་ཉོན་མོངས་ཀུན་འབྱུང་རྣམ་གཡེང་སོགས་སྤོང་བར་བསྟན། རྐང་བ་བཞི་
བས་ཤེས་རབ་ཀྱི་བསླབ་པ་ཐོབ་ནས་སྐྱེ་བའི་ཀུན་འབྱུང་སོགས་སྤངས་ཏེ། མྱང་འདས་མངོན་དུ་མཛད་ཚུལ་
བསྟན་པ་ལགས་ན། ཐོས་པའི་རྐང་འཛུགས་པ་ནི། ངེས་ལེགས་ཐམས་ཅད་མཁྱེན་པའི་མེད་ན་མི་འབྱུང་གི་
རྒྱུའི་གཙོ་བོ་ཡིན། ཕྱི་ནང་གི་རིག་པའི་ཤེས་བྱ་མཐའ་དག་མ་ཐོས་མ་བསླབས་ན། མདོ་སྔགས་རིག་པའི་
• 9 •



གསུང་རབ་རྣམས་ཀྱི་དགོངས་དོན་ཕར་ཞོག ཐ་ན་འཇིག་རྟེན་ལེགས་ཉེས་བླང་དོར་ཙམ་ཡང་མི་ཤེས་པས།
བཟའ་བཏུང་གི་ཤེས་བྱ་ཙམ་གྱིས་ཡིད་ཚིམ་པ་ནི། དུད་འགྲོ་དང་ཁྱད་པར་མ་མཆིས་ཤིང་། སྨྲ་ཤེས་དོན་གོ་
ཞིང༌། དལ་འབྱོར་མི་ལུས་ལན་གཅིག་ཐོབ་པ་དོན་མེད་ཆུད་ཟོས་ཁོ་ནར་ཟད་དེ། མགོན་པོ་ཀླུ་སྒྲུབ་ཀྱིས།
གང་ཞིག་ཡོན་ཏན་མི་སློབ་པ། ། དེ་ནི་བླུན་པོ་ཕྱུགས་ལྟ་བུ། ། ཡོན་ཏན་མེད་པའི་ཁ་ཉིད་ནི། ། ས་ཡི་བུ་
ག་དག་དང་མཚུངས། ། ཞེས་དང་། རྗེ་བཙུན་ས་པཎ་གྱིས་ཀྱང༌། ཕན་དང་མི་ཕན་མི་དཔྱད་ཀྱང་། །
བློ་དང་ཐོས་པ་མི་སྒྲུབ་པར། ། ལྟོ་འབྲངས་འབའ་ཞིག་དོན་གཉེར་བ། ། སྤུ་མེད་པ་ཡི་ཕག་པ་ཡིན། །
ཞེས་གསུངས་པ་ལྟར་ལགས། དཔེར་ན་ས་བོན་ལ་གྲོ་བཏབ་པ་ལས་གྲོ་དང་། ནས་བཏབ་པ་ལས་ནས་ཀྱི་
འབྲས་བུ་འབྱུང་བ་བཞིན། ཤེས་པར་བྱ་བའི་གནས་དག་ལའང་རང་ཉིད་ཀྱིས་སྦྱང་བརྩོན་ཆེ་ཆུང་ཇི་ཙམ་བྱས་
པ་དང་། ལས་མཆོག་དམན་ཇི་འདྲ་སྒྲུབ་པའི་རྒྱུ་དེ་མཐུན་གྱི་འབྲས་བུ་སྐལ་མཉམ་འབྱུང་བར་བསླུ་མེད་ཡིན་ཏེ།
རྡོ་རྗེ་སྙིང་འགྲེལ་ལས། རྒྱུ་འདྲར་དེ་ལས་སྐྱེ་བ་ཡི། ། འབྲས་བུ་ཐམས་ཅད་དུ་མཐོང་གི། ཀོ་ཊ་པ་ཡི་ས་
བོན་ལས། ། སཱ་ལའི་འབྲས་བུ་འབྱུང་བ་མེད། ། ཅེས་དང༌། མགོན་པོ་ཀླུ་སྒྲུབ་ཀྱིས་ཀྱང་། དེ་འདྲའི་ས་
བོན་ཐམས་ཅད་ལས། ། རྒྱུ་དང་འདྲ་བའི་འབྲས་བུ་འབྱུང་། ། ས་བོན་མེད་པར་འབྲས་ཡོད་པ། ། ཤེས་
ལྡན་གང་གིས་སྒྲུབ་པར་ནུས། ། ཞེས་དང༌། གཞན་ཡང་། རྒྱུ་འབྲས་བསླུ་བ་མེད་པ་འདི། ། ཐམས་
ཅད་མཁྱེན་པའི་ཁྱད་ཆོས་ཡིན། ། མ་བསླབས་པ་ཡིས་ཀུན་མཁྱེན་དུ། ། འགྲོ་ན་རྒྱུ་འབྲས་ག་ལ་བདེན། །
ཞེས་གསུངས་པ་ལྟར། རྒྱུ་རིགས་འདྲ་བ་ལས་འབྲས་བུ་རིགས་འདྲ་བ་འབྱུང་བའི་ཚུལ་འདི་ནི། འཇིག་རྟེན་
ལུགས་ དང་ མཐུན་ ལ། རིགས་ པ་ དང་ དཔེ་ སོགས་ ཀྱིས་ འགྲུབ་ པར་ སླའོ། ། མཁས་ པའི་ ཡོན་ ཏན་ ནི།
བཙོང་ན་ཁེ་ཞིང༌། ཁུར་ན་ཡང་ལ། གཞན་གྱི་དཔུང་གིས་འཕྲོག་མི་བཏུབ་ཅིང༌། གསེར་དངུལ་སྟོབས་
འབྱོར་ཅི་ཙམ་ཆེ་ཡང་ཉོ་རྒྱུ་མེད་པའི་ཡོན་ཏན་དང་འབྲས་བུ་ཁྱད་པར་བ་ཞིག་ཡིན་པས། དེ་འགྲུབ་བྱེད་ཀྱི་རྒྱུ་
ལའང༌། འབད་རྩོལ་དང་སྡུག་རུས་མི་དམན་པ་ཞིག་བྱེད་དགོས། དེ་མ་བྱས་ན། ས་བོན་མ་བཏབ་ན་མྱུ་གུ་
མི་འབྱུང་བ་དང༌། ས་བོན་ཅུང་ཟད་བཏབ་ན་མྱུ་གུ་ཅུང་ཟད་འབྱུང་བའི་དཔེ་ལྟར། ཚེ་རབས་སྔོན་མར་ཡང་
ཡོན་ཏན་ལ་གོམས་པ་ཅི་ཡང་མེད་ཅིང༌། ཚེ་འདིར་ཡང་། བསླབ་སྦྱང་ལ་འབད་འབུངས་སྙིང་རུས་ཅི་ཡང་མི་
བྱེད་པ་ལ་ཡོན་ཏན་ཅི་ཡང་མི་འབྱུང་ཞིང་། སློབ་སྦྱོང་ལ་འབད་པ་ཅུང་ཟད་བྱས་པར་དེ་མཐུན་གྱི་འབྲས་བུ་ཅུང་
ཟད་འབྱུང་བ་སོགས་སློབ་གཉེར་བ་རང་རང་གི་གྲོགས་ཕན་ཚུན་དང༌། ཁོར་ཡུག་སློབ་སྦྱོང་གི་འཚོ་བའི་ཁྲོད་དུ།
མནོ་བསམ་ཞིབ་མོ་ཞིག་བྱས་ན་གསལ་བར་ཤེས་ཡོང༌། གནད་ཀྱི་དོན་པོ་འདིའི་ཆེད་དུ་དམིགས་ནས་སྔོན་བྱོན་
མཁས་པ་རྣམས་ཀྱིས་ཡོན་ཏན་སྦྱང་བ་ལ་སྡུག་རུས་ཆེན་པོ་དགོས་ཚུལ། དགག་སྒྲུབ་ཅི་རིགས་ཀྱི་ཉམས་མྱོང་
ཚད་མའི་བསླབ་བྱ་མང་པོ་གསུངས་ཡོད། དཔེར་ན། ཤེས་རབ་སྡོང་བུ་ལས། དེ་ཕྱིར་ཡོན་ཏན་དག་ལ་
ནི། ། སྲོག་དང་བསྡོས་ཏེ་འབད་པར་བྱ། ། ཞེས་དང་། ས་སྐྱ་པཎ་ཊི་ཏས་ཀྱང་། མཁས་པ་སློབ་པའི་
དུས་ན་སྡུག། བདེ་བར་སྡོད་ལ་མཁས་མི་སྲིད། ། བདེ་བ་ཆུང་ལ་ཆགས་པ་དེས། ། ཆེན་པོའི་བདེ་བ་
འཐོབ་མི་འགྱུར། ། ཞེས་སོགས་ཀྱིས་མཚོན་པར་བྱས་ཏེ། གཉིད་དང་རྣམ་གཡེང་སོགས་ཀྱི་འདུ་འཛིར་སྐྱོན་
དུ་བལྟས་ཏེ། ཤ་ཟད་རུས་ཟད་ཀྱི་དཀའ་ཐུབ་ཆེན་པོར་ཐུག་ཀྱང་འཛེམ་དོགས་མེད་པའི་སྙིང་སྟོབས་ཀྱི་གོ་ཆ་ཡ་
ལད་དུ་བགོས་ཏེ། མཁས་པའི་རྒྱལ་ཐབས་ལ་སྙེག་མི་སྙེག་གི་འདམ་ག་དང་དབང་ཆ་རང་ལ་ཡོད་པ་མཁྱེན་པར་
མཛོད་ཅིག ཚུལ་དེར་བདག་གིས། ཀྭ་ཡེ་གྲོགས་དག་རྒྱ་ཆེན་ཤེས་བྱའི་ནོར། ། ཁ་དང་ཞེ་ནས་སྲེད་པ་
ཆེར་བདེན་ན། ། ག་ས་གང་ལ་མཁས་པའི་སྡུག་རུས་དེ། ། ང་དང་ཁྱོད་ལ་མཁོ་བའི་སློབ་དཔོན་ཉིད། །
ཅེས་ཀྱང་ཞུའོ། ། །
• 10 •
1



，
དེ་ཡང་མཁས་པར་བྱ་བའི་གནས་གཙོ་བོ་གང་དག་ཡིན་ཞེ་ན། རྗེ་བཙུན་བྱམས་པ་མགོན་པོས། རིག་
པའི་གནས་ལྔ་དག་ལ་བརྩོན་པར་མ་བྱས་ན། ། འཕགས་མཆོག་གིས་ཀྱང་ཐམས་ཅད་མཁྱེན་ཉིད་ཐོབ་མི་
འགྱུར། ། དེ་བས་གཞན་དག་ཚར་བཅད་རྗེས་སུ་བཟུང་ཕྱིར་དང༌། ། བདག་ཉིད་ཀུན་ཤེས་བྱ་ཕྱིར་དེ་ལ་དེ་
བརྩོན་བྱ། ། ཞེས་གསུངས་པ་ལྟར། བསླབ་པར་བྱ་བ་ནི། རིག་པའི་གནས་ཆེན་ལྔ་བོ་འདི་དག་ལས་མ་
འདས་ཤིང་། རོལ་མོ་འཁྲིག་ཐབས་སོགས་རིག་པའི་གནས་ཆེན་བཅོ་བརྒྱད་དང་། རོལ་མོའི་མཚན་ཉིད་སྒྱུ་མ་
སོགས་སྒྱུ་རྩལ་དྲུག་ཅུ་རྩ་བཞི་སོགས་རྣམ་གྲངས་མང་པོ་བཤད་པ་དག་ཀྱང༌། རིག་པའི་གནས་ཆེན་ལྔ་ཅི་རིགས་
པའི་ནང་དུ་འདུས་ཏེ། ས་སྐྱ་པཎ་ཊི་ཏའི་མཁས་འཇུག་ཏུ། དེ་ཡུལ་བརྡ་སྤྲོད་རྟོག་གེ་དང༌། ། འཚོ་བ་ཕྱི་
ནང་རིག་ཅེས་བྱ། ། གཞན་ལས་གཞན་དག་རྣམ་བཤད་པ། ། འདི་ཡི་ནང་དུ་འདུས་ཞེས་བྱ། ། ཞེས་
གསུངས་པ་ལྟར་དང༌། . དེ་དག་ལས་ཀྱང༌། སྒྲ་དང་ཚད་མ་གཉིས། ཚིག་དང་དོན་གྱི་འཁྲུལ་བ་ཚར་གཅོད་
བྱེད་དང་། བཟོ་དང་གསོ་བ་གཉིས་གདུལ་བྱ་སྤྱི་དང་བྱེ་བྲག་ཐམས་ཅད་རྗེས་སུ་འཛིན་བྱེད་དང་། ནང་དོན་
རིག་པ་ནི་བདག་ཉིད་ཀུན་མཁྱེན་སྒྲུབ་བྱེད་ཡིན་པས། རིག་གནས་ཆེ་བ་ལྔ་བོ་འདི་ཡང་། ཚར་བཅད་དང་།
རྗེས་འཛིན་དང་། ཀུན་མཁྱེན་གྱི་རིག་གནས་གསུམ་དུ་འདུས་པར། མདོ་སྡེ་རྒྱན་ལས། དེ་བས་གཞན་དག་
ཚར་བཅད་རྗེས་སུ་བཟུང་ཕྱིར་དང་། ། བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ། ། ཞེས་པའི་ལུང་
གིས་གྲུབ་བོ། ། དེ་དག་ལས་ནང་དོན་རིག་པའི་གཞུང་ནི། གཞུང་ལུགས་ཁྱབ་རྒྱ་ཆེ་ཞིང་གཏིང་དང་མཐའ་
མི་དཔོག་ལ། ། འཇིག་རྟེན་དང་འཇིག་རྟེན་ལས་འདས་པའི་ཤེས་བྱ་མཐའ་དག་གི་རྣམ་པ་རབ་དབྱེ་སྤང་བླང་
སོགས་བརྗོད་བྱར་སྟོན་པའི་རིག་གནས་ཁྱད་པར་འཕགས་པ་ཞིག་ཡིན་ཞིང་། འདི་ཡང་ལུང་སྡེ་སྣོད་གསུམ་
དང་རྒྱུད་སྡེ་དགོངས་འགྲེལ་དང་བཅས་པ་ལ་གོ་དགོས་ལ། དེ་བསྟན་པ་ལ་ཞུགས་པ་ཁོ་ནའི་བསླབ་བྱ་ཡིན་པས་
ཐུན་མོང་མ་ཡིན་པ་དང་། གཞན་རྣམས་ཕྱི་ནང་ཐུན་མོང་གི་བསླབ་བྱ་ཡིན་པས་ཐུན་མོང་གི་རིག་གནས་ཞེས་
བཤད། བསླབ་པར་བྱ་བའི་ཐུན་མོང་ཐུན་མིན་གྱི་རིག་གནས་ཆེ་ཆུང་མཐའ་དག་ལ། རྙེད་དཀའ་དལ་འབྱོར་
གྱི་མི་ལུས་རིན་པོ་ཆེ་ལན་གཅིག་ཐོབ་པ་ཆུད་ཟོས་སུ་མི་གཏོང་བར་ཉིན་ལས་ཀྱིས་ཉིན་དང་། མཚན་ལས་མཚན་
བྲེལ་བའི་སྒོ་ནས་ཐོས་བསམ་ཕ་རོལ་ཏུ་ཕྱིན་པ་ཞིག་བྱེད་དགོས་ཏེ། ས་སྐྱ་པཎ་ཆེན་གྱིས། རྒྱ་མཚོ་ཆུ་ཡིས་མི་
ངོམས་ཤིང༌། ། རྒྱལ་བོའི་བང་མཛོད་ནོར་གྱིས་མིན། ། འདོད་ཡོན་སྤྱད་པས་མི་ངོམས་ཏེ། ། མཁས་པ་
ལེགས་བཤད་ཀྱིས་མི་ངོམས། ། ཞེས་པ་ལྟར། ཐོས་བསམ་ཕྱོགས་རེ་བ་དང་རགས་ཙམ་གྱིས་ཚིམ་པར་མི་
བྱེད་ཅིང༌། གོ་རྐྱང་རིགས་རྐྱང་ལྟ་བུ་གཏན་ནས་མ་ཡིན་པར་གོ་རིགས་ཟུང་འབྲེལ་གྱི་སྒོ་ནས་ཡུན་རིང་ལ་ཕྲ་ཞིང་
ཞིབ་ཏུ་སྦྱངས། བར་མཚམས་སུ་རང་ལ་ཐོས་བསམ་ནན་ཏན་དུ་བྱེད་པའི་སྤོབས་པ་དེ་ཙམ་མེད་ཚེ། མགོན་
དགེ་བའི་བཤེས་གཉེན་དག་གིས་གནང་བའི་བསླབ་བྱ་དང༌། སྔོན་བྱོན་མཁས་པ་རྣམས་ཀྱི་ཐོས་བསམ་ཚུལ་
བཞིན་བྱས་པའི་རྣམ་ཐར་ལ་ཡང་ཡང་མཇལ་ནས་སྤོབས་པ་དང་། སྙིང་རུས་ཆེས་ཆེར་བསྐྱེད་དགོས། དཔེར་
ན། ནང་རིག་པའི་སྡེ་སྣོད་ཅིག་ལ་ཐོས་བསམ་བྱེད་པའི་སྐབས་ལ་མཚོན་ན། ཐོས་བསམ་ཕྱོགས་རེ་བ་ཙམ་
དང་། ཚིག་སྤྱིའི་གོ་བ་ཡམ་མེ་བ་ཙམ་གྱིས་ཆོག་པར་མི་འཛིན་པར། བཤེས་གཉེན་མཁས་པའི་མན་ངག་ལ་
བརྟེན་ནས། གཞུང་སོ་སོའི་རྩ་འགྲེལ་སྦྲགས་ཏེ་གོ་བ་འཚོལ་ལུགས་དང་། ཕྲ་ཞིབ་རིགས་པའི་གསང་ཚིག་སྤྲོ་
ལུགས། གཞུང་ཚིག་གི་འགལ་མཚམས་དང་། ཞིབ་ཆ་འབྱེད་ཚུལ། རིགས་པས་དཔྱོད་མཚམས་དང་།
བློ་རྩེ་གཏོད་ས་དང་། ལུང་དང་རིགས་པས་སྒྲུབ་བྱེད་གཏོང་ཚུལ་སོགས་སྤྱི་ཙམ་དུ་མ་སོང་བར་རེ་རེ་ནས་དྲི་མོལ་
དང་དཔྱད་གླེང་མང་བོ་བྱས་ནས་སློབ་དགོས། གཞུང་ཆེན་མོ་རྣམས་ཡུན་རིང་དུ་འདྲིས་པར་མ་བྱས་ན་དུས་
ཡུན་ཐུང་བས་གོ་བ་གཏིང་ཕྱིན་པ་མི་ལོན། བློ་གྲོས་དང་ལྡན་པ་རྣམས་དང་ལྷན་ཅིག་ཏུ་དཔྱད་མོལ་བྱེད་པ་དང༌།
• 11 •



ཡང་ཡང་དུ་བརྒལ་ཞིང་བརྟགས་པའི་སྒོ་ནས་ཕུ་ཐག་ཆོད་པའི་ ཐབས་ལམ་རྣམ་པར་དག་པའི་ཚུལ་ལ་འབད་
དགོས་པ་ཡིན་ནོ། ། ཁྱད་པར་དུ་རིག་པའི་གཞུང་ལུགས་མཐའ་དག་ལ་ཕྱོགས་རིས་མེད་པར་སྦྱང་བའི་གོམས་
སྲོལ་བཟང་བོ་འདི་རྒྱུན་ཆགས་སུ་བྱ་དགོས། བསླབ་བྱའི་གནས་ལ་ཕྱོགས་རིས་དང་སྦྱང་བྱ་ཡ་བྲལ་དུ་བྱེད་པ་ནི།
ཐམས་ཅད་མཁྱེན་པའི་འཁྲི་ཤིང་གི་རྩ་བ་གཅོད་པའི་རལ་གྲི་ལས་མ་འདས། ཐ་སྙད་རིག་པའི་ཐེམ་སྐས་དང་
བྲལ་ན། ངེས་དོན་ཟབ་མོ་ཆོས་ཀྱི་ཁང་བཟང་གི་རྩེར་བགྲོད་མི་ཐུབ་ཅིང༌། ཟབ་མོ་དོན་དང་བྲལ་ན། ཐ་
སྙད་རིག་པ་ཁོ་ནས་ཀྱང་། དམ་པའི་དོན་གྱི་མཐའ་མི་ཆོད་པས་ཐུན་མོང་དང་ཐུན་མིན་གྱི་རིག་གཞུང་ཀུན་ལ་
སྦྱང་བརྩོན་སྤོབས་པ་རིས་མེད་བྱ། རིག་གནས་འདི་དག་ཕལ་ཆེར་ལ་ཕན་ཚུན་གཅིག་ཤེས་གཅིག་ལ་ཕན་
ཐབས་སུ་འགྲོ་བའི་འབྲེལ་བ་དམ་པོ་ཡོད་པར་བཤད་ཆོག དེས་ན་ཐོག་མར་གོམས་པར་བྱ་བའི་ཡུལ་ནི་གང་
ཡིན་ཞེ་ན། མགོན་པོ་ཀླུ་སྒྲུབ་ཀྱི་དབུ་མ་རྩ་ཤེས་ལས། - ཐ་སྙད་ལ་ནི་མ་བརྟེན་པར། ། དམ་པའི་དོན་ནི་
རྟོགས་མི་ནུས། ། དམ་པའི་དོན་ནི་མ་རྟོགས་པར། ། མྱ་ངན་འདས་པ་ཐོབ་མི་འགྱུར། ། ཞེས་པ་ལྟར།
དམ་པའི་གནས་ལུགས་རྟོགས་པར་བྱེད་པ་ལའང་ཐ་སྙད་རིག་གནས་ལ་བརྟེན་དགོས་ཤིང་། དེ་ཡང་རྗོད་བྱེད་
ཡང་དག་ལ་བརྟེན་ནས། བརྗོད་བྱ་ཕྱིན་ཅི་མ་ལོག་པར་ཁོང་དུ་ཆུད་པར་བྱེད་པའི་ཐབས་བརྡ་སྤྲོད་ཀྱི་གཞུང་
ལུགས་མཐའ་དག་ངེས་པར་བསླབ་དགོས། ཐ་སྙད་རིག་གནས་འདི་མ་རྟོགས་ན། དམ་པའི་གནས་ལུགས་
མཐའ་དག་རྟོགས་མི་ནུས། འདི་མ་རྟོགས་ན་མྱ་ངན་ལས་འདས་པའི་གོ་འཕང་ཐོབ་པར་མི་འགྱུར་བས། ཐོག་
མར་བསླབ་པར་བྱ་བའི་གནས་འབའ་ཞིག་ནི་ཐ་སྙད་རིག་གནས་ཡིན་པར་གྲུབ། སྒྲའི་སྟེང་དུ། སྙན་ངག
མངོན་བརྗོད་དང་། སྡེབ་སྦྱོར་དང་། ཟློས་གར་རིག་པ་བཅས་བསྣན་པ་ལ་རིག་གནས་ཆུང་བའམ་ཐ་སྙད་
རིག་པ་ཞེས་ཡོངས་སུ་གྲགས་ལ་དེ་དག་འདྲེན་ཚུལ་མི་མཐུན་པ་གཞན་ཡང་ཡོད། ཁ་ཅིག་གིས་ཐ་སྙད་རིག་
གནས་དེ་དག་ལ་མཐོང་ཆུང་དང་བརྙས་བཅོས་བྱས་ཏེ། སྦྱང་བྱའི་གནས་ལས་ཡལ་བར་དོར་ཞིང༌། བསླབ་
བྱའི་གནས་ལས་སྦྱང་བྱ་ཕྱོགས་དང་རིས་སུ་ལྷུང་བ། ཀུན་མཁྱེན་ཡེ་ཤེས་ཀྱི་ལམ་ལས་ལོགས་སུ་འཁྱམས་ཤིང་།
ཀུན་མཁྱེན་སངས་རྒྱས་ཀྱི་གོ་འཕང་ཐོབ་པ་དམིགས་ཡུལ་དུ་བཀོད་དེ། སྦྱང་བྱ་ཕྱོགས་རེ་བ་ཙམ་གྱིས་ཚིམ་པར་
བྱེད་པ་ནི། རྒྱུ་ཚོགས་གྲངས་ཚང་མ་ཡིན་པའི་ཞིང་ལ། མྱུ་གུ་སྔོན་པོར་རེ་བ་ལྟ་བུ་དང་། མདོ་ལས། བྱང་
ཆུབ་སེམས་དཔའ་རིག་པའི་དངོས་པོ་ལྔ་མ་བསླབས་ན་ནི་ནམ་དུ་ཡང་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་ཐམས་ཅད་མཁྱེན་པའི་ཡེ་ཤེས་ཐོབ་པར་མི་ནུས་སོ། ། དེ་བས་ན། བླ་ན་མེད་པའི་བྱང་ཆུབ་ཐོབ་པར་
བྱ་བའི་ཕྱིར་རིག་པའི་དངོས་པོ་ལྔ་བསླབ་པར་བྱའོ། ། ཞེས་གསུངས་པ་དང་འགལ་ཞིང༌། ཐམས་ཅད་
མཁྱེན་པའི་གོ་འཕང་བརྙེས་པ་ལ་རིག་གནས་ཕྲ་རགས་ཐམས་ཅད་ལྷག་ལུས་མེད་པར་ཕ་རོལ་ཏུ་ཕྱིན་དགོས་པའི་
གནས་ལུགས་ལས་འདར་མེད་པ་ཞིག་ཡིན་ན། ཁ་ཅིག་གི་འདོད་ཚུལ་དེ་ནི། བསྟན་དོན་འདི་ལས་ཀྱང་ཕྱི་
རོལ་ཏུ་གྱུར་ཏོ། ། དེས་ན་དེར། བསྟན་དར་ལྷ་རམས་པ་མཆོག་གིས་ཉམས་མྱོང་ཚད་མའི་འབེལ་གཏམ་
ཞལ་ཆེམས་སུ་གསུངས་པ་ལས། རིག་པའི་གནས་འདི་སྦྱང་རིན་མེད་ཅེས་དོར། ། མཁས་པར་མ་དྲིས་ཐེ་
ཚོམ་ཡོངས་མ་བསལ། ། བསླབ་པར་འོས་པ་མ་སྦྱངས་སྐྱེས་བུ་འགའ། ། ་བླུན་པོའི་གོ་ས་ཐོབ་འདི་སྐལ་བ་
ཕྲ། ། ཞེས་ཀྱང་འབུལ་ལོ། ། འགའ་ཞིག་ཀྱང་ཐ་སྙད་རིག་གནས་ཁོ་ནས་ཡིད་ཚིམ་སྟེ། ནང་རིག་པའི་སྡེ་
སྣོད་སྣང་མེད་དུ་བོར་བ་ནི། རང་ཉིད་ཀྱིས་ནང་རིག་པའི་གཞུང་ལ་གོམས་འདྲིས་མེད་ཅིང་། ཡོན་ཏན་དང་
དགེ་མཚན་ཅུང་ཟད་ཙམ་ཡང་མ་ཤེས་པའི་སྐྱོན་མཚང་ཉག་གཅིག་རེད། ནང་རིག་འདི་ནི་རིག་གནས་གཞན་
པ་དག་གི་འབྱུང་ཁུངས་དང་རྨང་གཞིར་གྱུར་ཡོད། ནང་རིག་འདིར་གོམས་འདྲིས་སོང་ཡོད་པ་ཞིག་ཡིན་ན།
གཞན་པའི་རིགས་གཞུང་མཐའ་དག་ལ་གོམས་འདྲིས་དང༌། ངེས་པ་སྐྱེད་ཆེས་སླ་བོ་ཡིན། རྒྱ་ཆེ་ཞིང་གཏིང་
• 12 •



ཟབ་ལ་རིག་གནས་གཞན་པ་དག་གི་རྩ་བར་སོང་བ་འདི་ཉིད་སྣང་མེད་དུ་བཞག་སྟེ། རིག་གནས་ཆུང་བའི་གྲས་
ལ་རྩིས་ཆེན་བྱེད་པ་ནི། རྩ་བ་བོར་ནས་ཡལ་ག་འཛིན་པ་དང་མཚུངས་ཤིང་། བླ་མེད་བྱང་ཆུབ་ཀྱི་གོ་འཕང་ལ་
རེག་ཐབས་བྲལ་བ་མ་ཟད། གནས་སྐབས་ཀྱི་འདོད་དོན་ཁེ་བོ་ཞིག་ཀྱང་མི་འཁྱོངས་པའི་ཚོད་དུ་འདུག་གོ།
དེས་ན། ང་ཚོས་ཕྱི་ནང་རིག་པའི་སྦྱང་བྱ་མཐའ་དག་ལ་ཕྱོགས་རིས་མེད་པར་འབད་བརྩོན་བྱེད་དགོས་པ་ལྟ་ཅི་
སྨོས། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ཀྱང་བསླབ་པར་བྱ་བ་མ་ཡིན་པའི་གནས་གང་ཡང་མེད་དེ།
བྱང་ས་ལས། བྱང་ཆུབ་སེམས་དཔས་བཙལ་བ་གང་ཡིན་པ་ནི། རིག་པའི་གནས་ལྔ་བོ་འདི་དག་ཡིན་ཏེ།
ནང་རིག་པ་དང་། གཏན་ཚིགས་རིག་པ་དང་། སྒྲའི་རིག་པ་དང་། ནད་གསོ་བའི་རིག་པ་དང༌། བཟོ་བ་
ལས་ཀྱི་རིག་པའོ། ། ཞེས་དང༌། སྤྱོད་འཇུག་ལས་ཀྱང་། རྒྱལ་སྲས་རྣམས་ཀྱིས་མི་བསླབ་པ། ། དེ་ནི་
གང་ཡང་ཡོད་མིན་ཏེ། ། དེ་ལྟར་གནས་པའི་མཁས་པ་ལ། ། བསོད་ནམས་མི་འགྱུར་གང་ཡང་མེད། །
ཅེས་གསུངས་པ་ལྟར་དང༌། སྔོན་བྱོན་དམ་པ་རྣམས་ཀྱིས་མཁས་པར་བྱ་བའི་གནས་ཐམས་ཅད་དང་། མཁས་
པར་བྱེད་མཁན་རྣམས་ལ་དད་པ་དང་། རྗེས་སུ་ཡི་རངས་བྱེད་ཅིང༌། ཐ་ན་མགར་བ་དང་ཤིང་བཟོའི་བྱ་བ་
ཡན་ཆད་ལ་དེའི་ཡོ་བྱད་ཐོ་བ་སོགས་ལག་ཏུ་བཟུང་ནས་འདི་ལྟ་བུ་ལའང་མཁས་པར་གྱུར་ཅིག ཅེས་སྨོན་ལམ་
བཏབ་པ་ལགས་ན། ང་ཚོས་ཀྱང་སྤྱི་ཚོགས་གནས་བབ་དང་། དུས་ཀྱི་འགྱུར་ལྡོག ཡུལ་གྱི་དགོས་མཁོ་
སོགས་དང་བསྟུན་ནས་ཆོས་སྲིད་ཅི་རིགས་ཀྱི་སྐབས་དང་འབྲེལ་བའི་ཚན་རིག་རིག་གནས་སོགས་ཤེས་པར་བྱ་
བའི་གནས་ཕྲ་མོ་ཚུན་ཆད་སློབ་སྦྱོང་ཆུ་བོའི་རྒྱུན་ལ་བསྲེས་ཤིང༌། ཤ་རུས་རྡོ་ཐུག་གི་འབད་པ་ཆེན་པོ་བྱེད་པ་
སྙིང་ནས་འདོར་མི་རུང་བ་ཞིག་གོ། འགའ་ཞིག་གིས་རང་ལ་ཤེས་རབ་དང༌། བརྩོན་པ་ཆུང་ཞིང་། ན་ཚོད་
རྒས་པ་སོགས་རྒྱུ་མཚན་དུ་བྱས་ནས། རང་ཉིད་ཀྱིས་རང་ལ་མཐོང་ཆུང་དང་བརྙས་བཅོས་བྱས། ཅི་ཡང་མི་
བསླབ། གར་ཡང་མི་གོམས་པར། དཔའ་ཞུམ་སྟེ་འདུག་པ་ནི། རང་གི་མདུན་ལམ་རང་གིས་བསུབས་ཤིང་།
རང་ལ་ཕམ་ཁ་རང་གིས་བྱིན་པ་མ་ཟད། བསམ་བཞིན་རང་ཉིད་བླུན་པོའི་གྲལ་དུ་འཛུལ་བ་ལས་གཞན་མ་ཡིན་
པས། འདི་ལྟ་བུའི་སྤྱོད་ལམ་ནི་འཛེམ་པར་བྱ་བའི་གནས་སོ། ། ངལ་བའི་སྡུག་བསྔལ་ཁྱད་དུ་བསད་དེ། །
བསླབ་སྦྱང་གི་འབད་རྩོལ་ཆེན་པོའི་རྒྱུན་ཡུན་དུ་བསྲིངས་ན། རྒྱུ་དེ་མཐུད་ཀྱི་འབྲས་བུ་དགའ་འོས་པ་རེ་འབྱུང་
བ་འདུས་བྱས་རྟེན་འབྲེལ་གྱི་ཆོས་ཉིད་ཡིན་ཙ་ན། བསླུ་བ་མེད་པ་ཡིན། དཔེར་ན། མི་རིགས་གཞན་པ་
ལས། ཁྱི་དང་གླང་བོ་སོགས་ལ་མིའི་སྤྱོད་ལམ་དང་གོམས་གཤིས་ཚུལ་བཞིན་བསླབས་ཏེ་ ཤེས་སུ་བཅུག་པ་
མངོན་སུམ་དུ་མཐོང་རྒྱུ་ཡོད་པ་སོགས་ལ་ཞིབ་ཏུ་བསམས་ན། ང་ཚོ་སྨྲ་ཤེས་དོན་གོ་བའི་མི་ཞིག་གིས་དབང་བོ་ཅི་
ཙམ་རྟུལ་ཡང་བསླབ་བྱའི་གནས་ལ་མ་སྦྱངས་པ་མ་གཏོགས། བསླབས་ན་མི་ཤེས་པའི་གནས་ཅི་ཡང་མེད་པ་
རྟོགས་སླ་བ་ཡིན་ནོ། ། ཚུལ་དེར་ས་སྐྱ་པཎ་ཊི་ཏའི་ལེགས་པར་བཤད་པ་ལས། བློ་གྲོས་ལྡན་པས་ལེགས་
བསྐྱངས་ན། ། སྐྱེ་བོ་དམན་པའང་མཆོག་ཏུ་འགྱུར། ། སློབ་ཤེས་དག་གིས་ནེ་ཙོ་ལ། ། བསླབས་ན་
འདོད་པ་ཤེས་པར་འགྱུར། ། ཞེས་ཀྱང་འབུལ་ལོ། ། མདོར་ན་མི་རིགས་འདི་ཉིད་ཀྱི་རྒན་གཞོན་དབང་བོ་
མཆོག་དམན་བར་མ་སུ་ཞིག་ཡིན་ཡང་། གང་ཡང་མི་བྱེད། ཅི་ཡང་མི་སེམས་པར། སྤ་བཀོང་ཞིང་། བག་
འཁུམས་པའི་འདུག་སྲོལ་ཡ་ང་བའི་རིགས་རིང་དུ་སྤྲུགས་ཏེ། རང་རང་གི་སྐལ་བ་དང་མཉམ་པ། བློ་ཡིས་
གང་ལྕོགས་དང་། ཤེད་ཀྱིས་ཐེག་ཚོད་ཀྱི་སྒོ་ནས་དུས་ཀྱི་གནས་བབ་དང་། སྐབས་ཀྱི་དགོས་མཁོ་ལ། ལྟ་བ་
ཐལ་མ་ཆེ་འདོད་པ་ཀུམ་མ་དྲགས་པར། འཕེལ་ལམ་དབུས་མར་བརྟེན་ནས་རང་དང་མི་རིགས་ཀྱི་མདུན་ལམ་
མ་འཕྱུགས་པ་ཞིག་དང༌། ཆོས་སྲིད་ལུགས་གཉིས་ཀྱི་རྫོགས་ལྡན་དང་པོའི་དཔྱིད་དཔལ་གསར་བ་ཞིག་འདྲེན་
པའི་བསླབ་སྦྱངས་འབད་རྩོལ་དྲག་པོས་ཉིན་མཚན་ཁོར་མོ་ཡུག་ཏུ་སྦྲེལ་བ་ལྟ་བུའི་སྒོ་ནས་སངས་རྒྱས་ཀྱི་བསྟན་པ་
• 13 •



དང་། མི་རིགས་ཀྱི་བདེ་སྐྱིད། དཔལ་འབྱོར་ཚན་རིག་རིག་གནས་སོགས་དུས་རབས་གསར་བའི་གོམ་སྟབས་
དང་འགྲོགས་ཏེ་ཡར་ངོས་ཟླ་བའི་འཕེལ་ཁ་ལ་འགྲན་པའི་ཐབས་ལམ་སྐམ་པོ་མཐའ་དག་ཉམས་བཞེས་གནད་ཀྱི་
དོན་པོར་གནང་བར་བྱའོ། ། ཞེས་གཟུ་བོར་གནས་པའི་ལྷག་བསམ་གྱིས་ཞུའོ། ། ད་དུང་སྐབས་འདིར་
ལེགས་བཤད་བསླབ་བྱ་སོགས་ཀྱི་ལུང་འདྲེན་དང༌། གནད་ལ་འབྱོར་བའི་བཤད་པར་བྱ་བ་ཆེས་མང་བོ་ཞིག་
ཡོད་ཀྱང་། ཡི་གེ་མང་དོགས་པས་དེ་ཙམ་གྱིས་ཚིམ་པར་བྱས་པ་ལགས་སོ། །
གཉིས་པ། །
ཐོས་བསམ་སྒོམ་གསུམ་གྱི་རྣམ་གཞག་ཅུང་ཟད་བཤད་པ་ལ། གཞན་གྱི་འདོད་ཚུལ་མི་འཐད་པར་བསྟན་
པ་དང༌། གནས་བབ་ཀྱི་རང་ལུགས་བཞག་པ་གཉིས། དང་བོ་ནི། རང་རེའི་གྲུབ་མཐའ་འོག་མ་བྱེ་བྲག་སྨྲ་
བ་རྣམས་ཀྱིས་ཐོས་བསམ་སྒོམ་གསུམ་གྱི་ཤེས་རབ་གསུམ་གྱི་ཁྱད་པར་ནི། མངོན་པ་མཛོད་ལས། ཐོས་སོགས་
ལས་བྱུང་བློ་རྣམས་ནི། ། མིང་དང་གཉིས་ཀ་དོན་ཡུལ་ཅན། ། ཞེས་གསུངས་པ་ལྟར། ཐོས་བྱུང་གིས་
མིང་ལ་དམིགས་པ་དང་། བསམ་བྱུང་གིས་མིང་དོན་གཉིས་ཀར་རེས་ཀྱིས་དམིགས་པ་དང་། སྒོམ་བྱུང་གིས་
དོན་ལ་དམིགས་ཀྱི་མིང་དང་ཡི་གེར་མི་ལྟོས་པའི་ཚུལ་དུ་འཇོག་སྟེ། དེ་ཡང་། བརྗོད་བྱའི་དོན་ལ་འཇུག་པའི་
ཚེ་གཅིག་ཏུ་མིང་ལ་ལྟོས་པ་དང་། རེས་མིང་ལ་ལྟོས་དགོས་ཤིང་རེས་མིང་ལ་མི་ལྟོས་པ་དང་། གཏན་ནས་མིང་
ལ་ལྟོས་མི་དགོས་པའི་སྒོ་ནས་ཤེས་རབ་གསུམ་འཇོག་པ་ནི། མཆིམས་མཛོད་མངོན་པའི་རྒྱན་ལས། དཔེར་ན།
རྐྱལ་ལེགས་པར་མ་ལོབས་པ་དང༌། ཅུང་ཟད་ལོབས་པ་དང་། ལེགས་པར་ལོབས་པ་དག ཤིང་ལེབ་ལ་
སོགས་ཀྱི་འཇུ་བྱ་ལ་ལྟོས་པ་དང་། རེས་འགའ་ལྟོས་ལ་རེས་འགའ་མི་ལྟོས་པ་དང་། ཡེ་མི་ལྟོས་པ་བཞིན་ནོ། །
ཞེས་འདོད་དོ། ། ཞེས་གསུངས་པའི་ཕྱིར། དེས་ན། ཐོས་བྱུང་གིས་མིང་དང་ཡི་གེར་ལྟོས་དགོས་པ་ནི།
ཆུ་བོ་ཆེན་པོར་རྐྱལ་རྩལ་མ་ལོབས་པས་ཆུ་ལ་རྐྱལ་སྐབས་འཇུ་བྱའི་ཤིང་ལེབ་སོགས་ལ་བརྟེན་དགོས་པ་ལྟ་བུ་དང༌།
བསམ་བྱུང་གིས་རེས་ལྟོས་ཤིང་རེས་ལྟོས་མི་དགོས་པ་ནི། རྐྱལ་རྩལ་ཅུང་ཟད་ལོབས་པས། འཇུ་བྱའི་ཤིང་ལེབ་
སོགས་ལ་རེས་འགར་བརྟེན་ལ་རེས་འགར་མི་བརྟེན་པ་ལྟ་བུ་དང༌། སྒོམ་བྱུང་གིས་མིང་ལ་བརྟེན་མི་དགོས་པ་ནི།
རྐྱལ་རྩལ་ལེགས་པར་ལོབས་པས་ཤིང་སོགས་ལ་འཇུ་མི་དགོས་པ་ལྟ་བུར་འདོད་དོ། །
རང་ལུགས་ལ་བྱེ་སྨྲའི་འདོད་ཚུལ་དེ་ནི། གཏན་ནས་མི་འཐད་དེ། དེ་ལྟར་ན་ཐོས་བསམ་སྒོམ་གསུམ་གྱི་
ཤེས་རབ་གསུམ་མི་འགྲུབ་སྟེ། ཁོའི་ལུགས་ལ་མིང་ལ་བརྟེན་པའི་ཤེས་རབ་ཐོས་བྱུང་དང་། དོན་ལ་བརྟེན་
པའི་ཤེས་རབ་སྒོམ་བྱུང་དུ་འདོད་ཅིང་། དེ་འདྲའི་ཤེས་རབ་གཉིས་པོ་གང་རུང་ཡིན་ན། ཐོས་སྒོམ་གྱི་ཤེས་
རབ་གཉིས་པོ་གང་རུང་ཡིན་པས་ཁྱབ་པ་འདོད་དགོས་པའི་ཕྱིར། དེ་ལྟར་ན། མིང་དང་དོན་ལ་རེས་ཀྱིས་
སེམས་པའི་ཤེས་རབ་ཀྱི་ནང་ཚན་དུ་གྱུར་བའི་རེས་མིང་ལ་སེམས་པའི་ཤེས་རབ་དེ། ཐོས་བྱུང་གི་ཤེས་རབ་ཡིན་
པར་འགྱུར་ཏེ། མིང་ཡུལ་དུ་བྱེད་པའམ་དེར་བརྟེན་པས་ཤེས་རབ་ཡིན་པའི་ཕྱིར་དང་། དེའི་ནང་ཚན་གྱི་
རེས་དོན་ལ་དམིགས་པའི་ཤེས་རབ་དེ་ཡང༌། སྒོམ་བྱུང་གི་ཤེས་རབ་ཏུ་འགྱུར་ཏེ། དོན་ཡུལ་དུ་བྱེད་པའམ་དེ་
ལ་བརྟེན་པའི་ཤེས་རབ་ཡིན་པའི་ཕྱིར། དེ་ལྟར་ན། མིང་ལ་གང་བརྟེན་ནས་བྱུང་བ་ཐོས་བྱུང་དང་། དོན་
ལ་གང་བརྟེན་ནས་བྱུང་བ་སྒོམ་བྱུང་དང་། མིང་དང་དོན་རེས་ཀྱིས་ཚུལ་དུ་བརྟེན་པའི་ཤེས་རབ་ཀྱི་ཆ་དེ་རྣམས་
ནི། ཐོས་སྒོམ་གང་རུང་གི་ནང་དུ་འདུ་བས་བསམ་བྱུང་གི་ཤེས་རབ་མེད་པར་འགྱུར་བའི་ཕྱིར། ཞེས་འཆད་
པར་མཛོད་འགྲེལ་ལས་ཀྱང་། གཞན་དག་ན་རེ། རྟོགས་པ་འདི་ལ་ནི། མིང་ལ་དམིགས་པ་གང་ཡིན་པ་དེ་
ནི། ཐོས་པ་ལས་བྱུང་བ་ཡིན་པར་འགྱུར་ལ། དོན་ལ་དམིགས་པ་གང་ཡིན་པ་དེ་ནི། སྒོམ་པ་ལས་བྱུང་བ་
ཡིན་པར་འགྱུར་བས། བསམ་པ་ལས་བྱུང་བའི་ཤེས་རབ་འགྲུབ་པར་མི་འགྱུར་གྱི། ཞེས་དང་། གསེར་ཕྲེང་
• 14 •



ལས་ཀྱང༌། ཤེས་རབ་གསུམ་པོ་དེ་ལ་ཡང་། བྱེ་སྨྲ་རྣམས། ཐོས་སོགས་ལས་བྱུང་བློ་རྣམས་ནི། ། མིང་
དང་གཉིས་ཀ་དོན་ཡིད་ཅན། ། ཞེས་མིང་རྐྱང་ལ་དམིགས་པ་ཐོས་བྱུང༌། དོན་རྐྱང་ལ་དམིགས་པ་སྒོམ་བྱུང་
གཉིས་ཀ་ལ་དམིགས་པ་བསམ་བྱུང་ཞེས་འདོད་པ་ནི། བསམ་བྱུང་གིས་དུས་གཅིག་ཏུ་མིང་དོན་གཉིས་ཀ་མི་
འཛིན་པའི་ཕྱིར། བསམ་བྱུང་མེད་པར་འགྱུར་ཏེ། མིང་ཡུལ་དུ་བྱེད་པ་ན་ཐོས་བྱུང་དང་། དོན་འཛིན་པ་
ན་སྒོམ་བྱུང་དུ་ཐལ་བའི་ཕྱིར་རོ། ། དེས་ན། འདིར་གསུང་རབ་མཉན་པ་ལས་སྐྱེས་པའི་ཤེས་རབ་ཐོས་བྱུང་
དང༌། དེའི་དོན་རིགས་པས་བརྟགས་པ་ལས་ངེས་པ་རྙེད་པའི་ཤེས་རབ་ནི་བསམ་བྱུང་། ངེས་པ་རྙེད་པ་དེ་
ཉིད་རྩེ་གཅིག་པའི་ཏིང་ངེ་འཛིན་གྱི་བསྒོམས་པ་ལས་བྱུང་བ་ནི། སྒོམ་བྱུང་གི་ཤེས་རབ་ཏུ་འདོད་པར་བྱའོ། །
ཞེས་བྱེ་སྨྲའི་འདོད་ཚུལ་ལ་བབས་པའི་གནོད་བྱེད་དང་རང་ལུགས་འཛིན་ཚུལ་གསལ་བོར་གསུངས་སོ། ། ཁ་
ཅིག་གིས། ཐོས་བསམ་ནི་མདོ་རྒྱུད་བསྟན་བཅོས་རྣམས་ལ་ཐོས་བསམ་གྱིས་སྒྲོ་འདོགས་གཅོད་བྱེད་ཙམ་དུ་གོ་
བ་ལས། མཐར་ཐུག་གི་འབྲས་བུར་འབྲེལ་མེད་དུ་བཤད་པ་ནི། གཏན་མི་འཐད་དེ། ཐམས་ཅད་མཁྱེན་
པའི་གོ་འཕང་མངོན་དུ་བྱེད་པ་ལ། ཐོས་སོགས་ཀྱི་གོམས་པ་སྔོན་དུ་འགྲོ་དགོས། ཐོས་བསམ་སྒོམ་གསུམ་གྱི་
ཤེས་རབ་གསུམ་རིམ་གྱིས་བསྐྱེད་པའི་སྒོ་ནས་མཐར་ཐུག་གི་འབྲས་བུ་གྲུབ་པ་ཡིན་པས། མཐར་ཐུག་གི་འབྲས་
བུ་དེ་ནི་ཐོས་བསམ་གཉིས་ལ་རྒྱུ་འབྲས་ཀྱི་འབྲེལ་བ་གྲུབ་པར་མངོན་ནོ། ། འགའ་ཞིག་གིས། ཐོས་པ་ཙམ་
གྱིས་ཆོག་པར་འཛིན་ཅིང༌། སྒོམ་མི་དགོས་པར་འདོད་པ་ལ་སྒོམ་ལ་མ་བརྟེན་པར་གཞུང་ཐོས་པ་ཙམ་གྱིས་གྲོལ་
བར་འགྱུར་དགོས་པ་སོགས་ཀྱིས་མི་འཐད་ལ། གཞན་དག་གིས། སྒོམ་མ་གཏོགས་ཐོས་བསམ་ལ་དགོས་པ་
མེད་པར་བཤད་པའང་གཏན་མི་འཐད་དེ། སྒོམ་བྱེད་པ་ལ་ཐོས་བསམ་སྔོན་དུ་འགྲོ་དགོས་ཤིང༌། ཐོས་བསམ་
སྔོན་དུ་མ་སོང་ན། སྒོམ་མི་ཤེས་པའི་ཚོད་དུ་འདུག་ཅིང་། ཐོས་བསམ་གྱིས་བསླབ་པ་སྔོན་དུ་མ་སོང་བར་སྒོམ་
ཤེས་ན། མདོ་རྒྱུད་བསྟན་བཅོས་རྣམས་དོན་མེད་དུ་ཐལ་ཞིང་། དུད་འགྲོ་རྣམས་ཀྱིས་ཀྱང་། གཞུང་ཆེན་མོ་
དག་ལས་བསྟན་པའི་ལམ་རྣམས་སྒོམ་ཤེས་པར་ཐལ་བ་སོགས་འབྱུང་ངོ༌། ཚུལ་དེ་དག་གི་དོན་ལ་ལུང་འདྲེན་
གྱིས་གླེང་ན། ཚོམས་ལས། དེ་བཞིན་འདི་ན་རིགས་སྐྱེས་པའི། ། མི་ནི་བློ་གྲོས་ལྡན་གྱུར་ཀྱང༌། ། སྡིག་
པ་དང་ནི་དགེ་བའི་ཆོས། ། མ་ཐོས་བར་དུ་ཤེས་མི་འགྱུར། ། ཞེས་དང་། རྗེ་བཙུན་བྱམས་པ་མགོན་པོའི་
ཞལ་ནས་ཀྱང༌། དེ་ལྟར་རྣལ་འབྱོར་ཅན་གྱི་སྒོམ་པ་གང་ཡིན་དེ་ནི་དོན་མེད་མིན། ། དེ་ལྟར་བདེ་བར་
གཤེགས་ཀྱི་བསྟན་པ་གང་ཡིན་དེ་ཡང་དོན་མེད་མིན། ། གལ་ཏེ་ཐོས་པ་ཙམ་གྱིས་དོན་མཐོང་འགྱུར་ན་སྒོམ་པ་
དོན་མེད་འགྱུར། ། གལ་ཏེ་མ་ཐོས་པར་ཡང་སྒོམ་འཇུག་འགྱུར་ན་བསྟན་པ་དོན་མེད་འགྱུར། ། ཞེས་
སོགས་ཀྱིས་ཤེས་པར་བྱའོ། ། ཡང་ལ་ལས། སྒོམ་བྱེད་ན་མཁས་པ་ལས་བླུན་པོ་བཟང་ཟེར་བ་མི་འཐད་དེ།
སྒོམ་བྱེད་པ་ལ་དེ་གཉིས་ལས་མཁས་པ་ཤིན་ཏུ་བཟང་སྟེ། མཁས་པས་སྒོམ་བྱེད་ཚེ། རང་གི་བློ་གྲོས་ཀྱིས་རྒྱ་
བསྐྱེད་ནས་ལུང་རིགས་མང་བོས་དཔྱད་སྟོབས་ཀྱིས་སྐྱོན་ཡོན་སོ་སོར་ཕྱེ་ནས་ སྒོམ་ཞིང་། ཚོགས་གཉིས་ཀྱི་
ཉམས་ལེན་རྒྱ་ཆེ་ཞིང་གྲངས་མང་ལ། བླུན་པོས་ནི། དེ་ལྟར་སྒོམ་མི་ཤེས་པར། བདག་གིས་བླ་མ་དང་སློབ་
དཔོན་གྱིས་འདི་ལྟར་གསུངས་སོ་ཞེས་རྒྱུ་མཚན་མ་གོ་བར་མོས་མནོས་ཨུ་ཚུགས་བྱེད་པའི་སྒོམ་ཙམ་མོ། ། ཁ་
ཅིག་གིས། སྒོམ་ཡིན་ན་འཇོག་སྒོམ་ཡིན་པས་ཁྱབ་པར་འདོད་པ་མི་འཐད་པའི་ཚུལ་ནི། སྒོམ་ཡིན་ན་འཇོག་
སྒོམ་ཁོ་ནས་ཁྱབ་ན། སྒོམ་ལ་ཞི་གནས་ཀྱི་སྒོམ་གྱིས་ཁྱབ་པའང་ཁས་ལེན་དགོས་ཏེ། ཞི་གནས་ཀྱི་སྒོམ་དང་།
འཇོག་སྒོམ་དང༌། ཏིང་ངེ་འཛིན་གྱི་སྒོམ་གསུམ་དོན་གཅིག་མིང་གི་རྣམ་གྲངས་ཡིན་པས་སོ། ། འདོད་ཚུལ་
དེ་ལྟར་ན། སྒོམ་ལ་དཔྱད་སྒོམ་དང་འཇོག་སྒོམ་གཉིས་མེད་པར་འགྱུར་ཞིང་། ལྷག་མཐོང་སྒོམ་པའི་དཔྱད་
སྒོམ་སྟེ། ཆོས་རབ་ཏུ་རྣམ་པར་འབྱེད་པའི་ཤེས་རབ་ཀྱི་སྒོམ་མེད་པར་ཐལ་བའི་སྐྱོན་ཆེས་མང་བོ་ཞིག་འབྱུང་
• 15 •



བའི་ཕྱིར། དེ་ལྟར་དཔྱད་སྒོམ་ནི། ལྷག་མཐོང་སྒོམ་པ་ལ་གཙོ་བོར་དཔྱད་པའི་སྒོ་ནས་སྒོམ་པའི་སྒོམ་ཞིག་
ཡིན་ཏེ། དགོངས་འགྲེལ་ལས། ཏིང་ངེ་འཛིན་གྱི་སྤྱོད་ཡུལ་གྱི་གཟུགས་བརྙན་དེ་དག་ལ། ཤེས་བྱའི་དོན་དེ་
རྣམ་པར་འབྱེད་པ་དང་། རབ་ཏུ་རྣམ་པར་འབྱེད་པ་དང་། ཡོངས་སུ་རྟོགས་པ་དང་། ཡོངས་སུ་དཔྱོད་པ་
དང་། བཟོད་པ་དང་། འདོད་པ་དང་། བྱེ་བྲག་འབྱེད་པ་དང་། ལྟ་བ་དང་། རྟོག་པ་གང་ཡིན་པ་དེ་ནི།
ལྷག་མཐོང་ཞེས་བྱ་སྟེ། ཞེས་དང་། ཀུན་བཏུས་ལས། ལྷག་མཐོང་གང་ཞེ་ན། འདི་ལྟ་སྟེ། ཆོས་རྣམས་
ལ་རྣམ་པར་འབྱེད་པ་དང་། རབ་ཏུ་རྣམ་པར་འབྱེད་པ་དང་། ཡོངས་སུ་རྣམ་པར་རྟོག་པ་དང་། ཡོངས་སུ་
དཔྱོད་པར་བྱེད་པ་དང་། . ཞེས་གསུངས་པའི་རྣམ་པར་འབྱེད་པ་ཞེས་པས། ཇི་སྙེད་ཀྱི་ལྷག་མཐོང་སྒོམ་ཚུལ་
དང་། རབ་ཏུ་རྣམ་པར་འབྱེད་པ་ཞེས་པས་ཇི་ལྟ་བའི་ལྷག་མཐོང་སྒོམ་ཚུལ་བསྟན་པ་ཡིན་ནོ། ། ཡང་འགའ་
ཞིག་གིས། སྒོམ་བྱེད་ཚེ་མཁས་པས་དཔྱད་སྒོམ་ཁོ་ན་བྱ་ཞིང་། བླུན་པོས་འཇོག་སྒོམ་ཁོ་ན་བྱ་བར་འདོད་པ་ནི།
ཆེས་གནས་སུ་མི་རུང་བའི་འདོད་ཚུལ་ཏེ། སེམས་ཞི་བར་གནས་པའི་ཞི་གནས་ཙམ་ཡང་མ་ཐོབ་པར་དཔྱད་
སྒོམ་ཁོ་ནས་ཐམས་ཅད་མཁྱེན་པའི་གོ་འཕང་ལྟ་ཞོག ཏིང་ངེ་འཛིན་བརྟན་པོ་ཞིག་ཀྱང་མི་རྙེད་པས། ཅི་ཙམ་
དཔྱད་ཀྱང་སེམས་གཡོ་དྲགས་པས་རང་རྒྱུད་ཀྱི་ཉོན་མོངས་ལྡོག་མི་ནུས་པས་ཕྱིར་རོ། ། བླུན་པོས་འཇོག་སྒོམ་
ཁོ་ན་བྱེད་པར་འདོད་པའང་མི་འཐད་དེ། དཔེར་ན། རང་ཉིད་ཆགས་ཡུལ་ལ། གཟུགས་མཛེས་ལང་ཚོ་
ལྡན་པ་དང༌། འདོད་པ་སྤྱོད་པའི་སྒྱུ་རྩལ་ལ་མཁས་པར་སྒྲོ་འདོགས་ཆེན་པོ་བྱས་ན། འདོད་ཆགས་དྲག་པོ་
རྒྱས་ཤིང་ཆགས་ཡུལ་ཐོབ་འདོད་སྐྱེ་ལ། འགོས་ནད་སོགས་ཀྱི་འཇིགས་པ་མང་དུ་བསྒོམས་ན་འཇིགས་སྐྲག་དང་
འགོག་འདོད་ཀྱི་བློ་དྲག་པོ་སྐྱེ་བ་བཞིན། སློབ་དཔོན་ལྟ་བུ་དང་། མཆོག་གསུམ་གྱི་ཡོན་ཏན་མང་དུ་དཔྱད་ན་
དད་པ་ཤུགས་དྲག་སྐྱེ་ཞིང་། དེའི་ཡོན་ཏན་ཐོབ་འདོད་སྐྱེ། འཁོར་འདས་ཀྱི་སྐྱོན་ཡོན་མང་དུ་དཔྱད་ན་ངེས་
འབྱུང་རྒྱས་ཤིང་སྐྱོན་མང་དུ་བསམས་ན་སྤོང་འདོད་སྐྱེ་བའི་ཕྱིར་ཏེ། འཇོག་སྒོམ་ལ་བར་དུ་གཅོད་བྱེད་བྱིང་
རྒོད་གཉིས་ཡིན་ལ། འཁོར་བའི་ཆོས་མི་རྟག་པ་སོགས་ལ་ངེས་འབྱུང་དང་སྐྱོ་ཤས་སྒོམ་པ་ནི། རྒོད་པ་སེལ་
བའི་ཐབས་ཡིན་ཏེ། དབུ་མ་སྙིང་བོ་ལས། རྒོད་པ་མི་རྟག་ལ་སོགས་པ་ཡིད་ལ་བྱེད་པས་ཞི་བར་བྱེད། ཅེས་
དང༌། བླ་མ་སློབ་དཔོན་དང་མཆོག་གསུམ་གྱི་ཡོན་ཏན་སོགས་ལ་དཔྱད་སྒོམ་བྱེད་པ་ནི། བྱིང་བ་སེལ་བའི་
ཐབས་ཡིན་ཏེ། དབུ་མ་སྙིང་བོ་ལས། ཞུམ་པ་དམིགས་པ་རྒྱ་ཆེན་དག། བསྒོམས་པས་ཡངས་པ་ཉིད་དུ་
བྱ། ། ཞེས་གསུངས་པའི་ཕྱིར། ，
གནས་བབ་ཀྱི་རང་ལུགས་ནི། ཐོས་བསམ་སྒོམ་གསུམ་གྱི་ཤེས་རབ་གསུམ་ཡོད་པ་ལས། ཐོས་པའི་ངོ་བོ་
ནི། སྡེ་སྣོད་གསུམ་ལ་སོགས་པའི་ཚིག་དོན་སྔར་མ་ཐོས་པ་ཉན་ཅིང་འཛིན་པ་དང་། བརྗོད་པ་བྱང་བའི་ཆེད་
དུ་ཁ་ཏོན་དང་གཤར་སྦྱངས་བྱེད་པ་སོགས་ཀྱི་སྒོ་ནས་གོ་བར་བྱེད་པ་དེ་ཡིན།། ཐོས་བྱུང་གི་ཤེས་རབ་ཀྱི་ངོ་བོ་ནི།
རང་སྟོབས་ཀྱིས་བསམ་བྱུང་གི་ཤེས་རབ་མ་རྙེད་ཅིང་། དགེ་བའི་བཤེས་གཉེན་ནམ་ལུང་ཚད་མ་སོགས་ལ་
བརྟེན་ནས་དོན་ལ་སྒྲ་སྤྱི་ཙམ་གྱིས་ངེས་པ་རྙེད་པའི་བློ་གྲོས་དེ་ཡིན། ཐོས་པའི་མཚན་གཞི་ནི། མདོ་དང་
བསྟན་བཅོས་ཀྱི་ཚིག་ཙམ་འཛིན་པ་ལྟ་བུ་སྟེ། རྗེ་བློ་གྲོས་རྒྱལ་མཚན་གྱིས། སྔོན་ཆད་བློ་ཡུལ་མ་བྱུང་བའི། །
ཆོས་གང་ཐོས་ནས་བློར་བཟུང་བར། ། དེ་ལ་ཐོས་པ་ཞེས་པར་བཤད། ། རྣ་བར་ཐོས་ཀྱང་བློར་མ་་་་
བཟུང་། ། དེ་ལ་ཐོས་པའི་མིང་མི་འབྱུང་། ། ཞེས་ གསུངས་སོ། ། ཐོས་པ་ལ་དབྱེ་ན་དུ་མ་ཡོད་དེ།
ཉན་ཚུལ་གྱི་སྒོ་ནས་ཚིག་དང་དོན་ལ་ཉན་པ་དང་། མཉན་བྱའི་ཆོས་ཀྱི་སྒོ་ནས་སྡེ་སྣོད་གསུམ་དང༌། རིག་པའི་
གནས་ལྔ་ལ་སོགས་པ་ཡོད། དང་པོ་ཚིག་ཉན་ཚུལ་ནི། ཚིག་ཙམ་བློར་འཛིན་པའམ། ཚིག་སྒྲུབ་ལུགས་དང་
ཚིག་གི་ཆ་ཕྱེད་ནས་ཉན་པ་ལྟ་བུ་ཚིག་ལ་ཉན་པ་དང༌། དོན་ལ་ཉན་པ་ནི། གཏན་ཚིགས་ཡང་དག་གིས་སྒྲ་མི་
• 16 •
པས་རང
8R



རྟག་པར་སྒྲུབ་ཚུལ་ལ་ཉན་པ་ལྟ་བུའོ། ། གཉིས་པ་མཉན་བྱའི་ཆོས་ཀྱི་སྒོ་ནས། མདོ་སྡེ་དང༌། འདུལ་བ་
དང་། མངོན་པའི་སྡེ་སྣོད་དེ་སྡེ་སྣོད་གསུམ་དང་། གདུལ་བྱ་རྗེས་སུ་འཛིན་པའི་ཕྱིར་རིག་པའི་གནས་ལྔ་དང་།
དབྱེ་བསྡུའི་སྒོ་ནས་གསུང་རབ་ཡན་ལག་བཅུ་གཉིས། སེམས་ཅན་གྱི་ཉོན་མོངས་སྤྱོད་པའི་གཉེན་པོའི་སྒོ་ནས།
ཆོས་ཕུང་བརྒྱད་ཁྲི་བཞི་སྟོང་སོགས་ཡོད་པ་ཡིན་ནོ། །
ཐོས་བྱུང་གི་བློའི་དབྱེ་བ་ནི། ཐོས་པའི་སྐབས་ལྟར་བྱ་ལ། ཐོས་པའི་ས་མཚམས། སྤྱིར་ཐོས་པ་ཙམ་ནི།
རྣ་བའི་ཐོས་ཙམ་ནས་སངས་རྒྱས་ཀྱི་སའི་བར་དུ་ཡོད་ཀྱང་། སྔར་མ་ཐོས་པ་སློབ་པའི་ཐོས་པ་ནི། ལམ་མ་
ཞུགས་ནས་ས་བརྒྱད་པའི་བར་དུ་གཙོ་ཞིང༌། འབད་རྩོལ་རགས་པ་ཞི་བའི་སྔར་མ་ཐོས་པ་ས་བཅུ་བར་དུ་ཡོད་པ་
དང༌། ཐོས་བྱུང་ཡང་དེ་དང་འདྲ་བར་གསུངས་སོ། །
བསམ་པའི་ངོ་བོ་ནི། ཚད་མའི་ངེས་པ་རྙེད་པའི་ཕྱིར་དུ་ཐོས་དོན་ལ་རིགས་པ་བཞི་སོགས་ཀྱིས་ཚུལ་
བཞིན་དུ་དཔྱད་པ་དང་སེམས་པ་དེ་ཡིན། མཚན་གཞི་ནི། ཐོས་དོན་ལ་རིགས་པ་བཞིས་སེམས་པ་ལྟ་བུའོ། །
རིགས་པ་བཞི་ནི། ལྟོས་པའི་རིགས་པ། བྱ་བ་བྱེད་པའི་རིགས་པ། འཐད་སྒྲུབ་ཀྱི་རིགས་པ། ཆོས་ཉིད་ཀྱི་
རིགས་པ་རྣམས་སོ། ། དེ་ཡང་འབྲས་བུ་རྣམས་འབྱུང་བ་རྒྱུ་རྐྱེན་ལ་ལྟོས་པ་ནི་ལྟོས་པའི་རིགས་པ་ཡིན་ལ།
དཔེར་ན། བདེན་གཉིས་ཀྱི་རྣམ་གཞག་སོགས་སོ་སོར་འཚོལ་བ་ལྟ་བུ། མེས་སྲེག་པའི་བྱ་བ་བྱེད་པ་སོགས་
ཆོས་རྣམས་ཀྱིས་རང་རང་གི་བྱ་བ་བྱེད་པ་ནི་བྱ་བ་བྱེད་པའི་རིགས་པ་ཡིན་ལ། དཔེར་ན། འདི་ནི་ཆོས་སོ། །
འདི་ནི་བྱེད་པའོ། ། ཆོས་འདིས་ནི་བྱ་བ་འདི་བྱེད་དོ་ཞེས་འཚོལ་བའོ། ། ཚད་མ་དང་མི་འགལ་བར་དོན་
སྒྲུབ་པ་ནི། འཐད་སྒྲུབ་ཀྱི་རིགས་པ་ཡིན་ལ། དཔེར་ན། ཅི་འདི་ལ་མངོན་སུམ་དང་རྗེས་དཔག་དང་ཡིད་
ཆེས་པའི་ལུང་གི་ཚད་མ་གསུམ་པོ་ཡོད་དམ་མེད་སྙམ་དུ་འཚོལ་བའོ། ། མེ་ཚ་བ་དང་ཆུ་རླན་པ་སོགས་འཇིག་
རྟེན་ལ་གྲགས་པའི་ཆོས་ཉིད་དང༌། བསམ་གྱིས་མི་ཁྱབ་པའི་ཆོས་དང་། གནས་པའི་ཆོས་ཉིད་ལ་མོས་པར་
བྱེད་ཅིང་དེ་ལྟར་ཡིན་པའི་རྒྱུ་མཚན་གཞན་སེམས་པར་མི་བྱེད་པ་དེ་དེ་ལྟར་འཚོལ་བའོ། ། ཞེས་པ་ལྟར་གོ་བར་
བྱའོ། ། །
བསམ་བྱུང་གི་ཤེས་རབ་ཀྱི་ངོ་བོ་ནི། ཐོས་དོན་ལ་རིགས་པས་བསམ་ཞིང་དཔྱད་ནས་ངེས་པ་རྙེད་པའི་བློ་
གྲོས་དེ་ཡིན། མཚན་གཞི་ནི། བདག་མེད་དང་། སྒྲ་མི་རྟག་པ་རྟོགས་པའི་རྗེས་དཔག་ལྟ་བུའོ། ། བསམ་
པ་ལ་དབྱེ་ན་དུ་མ་ཡོད་དེ། ཇི་ལྟར་ཐོས་པ་བཞིན་དུ། ཚིག་ལ་སེམས་པ་དང་། དོན་ལ་སེམས་པ་གཉིས་ཡོད།
ཚིག་ལ་སེམས་པ་ནི། མིང་གཅིག་དོན་དུ་མ་ལ་འཇུག་ཚུལ་དང་། མིང་དང་ཚིག་དོན་གཅིག་ལ་འཇུག་ཚུལ་
སེམས་པ་སོགས་ཡོད། དང་པོ་ནི། རྣམ་བཤད་རིགས་པ་ལས། ཆོས་ནི་ཤེས་བྱ་ལམ་དང་ནི། ། མྱ་ངན་
འདས་དང་ཡིད་ཀྱི་ཡུལ། ། བསོད་ནམས་ཚེ་དང་གསུང་རབ་དང་། ། འབྱུང་འགྱུར་ངེས་དང་ཆོས་ལུགས་
ལའོ། ། ཞེས་ཆོས་ཞེས་པའི་མིང་གཅིག་ཉིད་ཤེས་བྱ་སོགས་དོན་བཅུ་ལ་འཇུག་ཚུལ་དང་། ཞིབ་མོ་རྣམ་
འཐག་ལས། ངག་ཕྱོགས་ས་དང་འོད་ཟེར་དང་། ཕྱུགས་དང་མིག་དང་རྡོ་རྗེ་དང་། མཐོ་རིས་ཆུ་དང་དོན་
དགུ་ལ། ། མཁས་པའི་གོ་སྒྲ་ངེས་པར་གདགས། ། ཞེས་གོ་ཞེས་པའི་སྒྲ་གཅིག་ཉིད་དོན་དགུ་ལ་འཇུག་ཚུལ་
སེམས་པ་ལྟ་བུའོ། ། མིང་དུ་མ་དོན་གཅིག་ཏུ་འཇུག་ཚུལ་སེམས་པ་ནི། མདོ་སྡེ་རྒྱན་ལས། རྒྱལ་སྲས་རྒྱལ་
བའི་གཞི་དང་ནི། ། རྒྱལ་བྱེད་རྒྱལ་བའི་མྱུ་གུ་དང་། ། ཞེས་དང༌། འཆི་མེད་མཛོད་ལས། བདེར་
གཤེགས་སངས་རྒྱས་ཐམས་ཅད་མཁྱེན། ། ཆོས་ཀྱི་རྒྱལ་པོ་དེ་བཞིན་གཤེགས། ། ཀུན་ཏུ་བཟང་བོ་བཅོམ་
ལྡན་འདས། ། བདུད་འདུལ་འཇིག་རྟེན་རྒྱལ་བའོ། ། ཞེས་རིམ་པ་ལྟར། རྒྱལ་སྲས་ཞེས་པ་སོགས་ཀྱི་
མིང་དེ་དག་བྱང་ཆུབ་སེམས་དཔའ་ལ་འཇུག་ཚུལ་དང་། བདེར་གཤེགས་ཞེས་པ་སོགས་ཀྱི་མིང་དེ་དག་རྫོགས་
• 17 •



པའི་སངས་རྒྱས་ལ་འཇུག་ཚུལ་སེམས་པ་ལྟ་བུའོ། །
གཉིས་པ་དོན་ལ་སེམས་པ་ལ། བགྲང་བའི་ཚུལ་གྱིས་སེམས་པ་དང་། གཞལ་བྱའི་ཚུལ་གྱིས་སེམས་པ་
གཉིས་ཡོད། བགྲང་བའི་ཚུལ་གྱིས་སེམས་པ་ནི། ཆོས་རྣམས་ཀྱི་རབ་དབྱེ་ལ་མཁས་པ་དང་། དཔྱད་སྒོམ་སྐྱེ་
ཆེད་དུ་ཆོས་རེ་རེ་དབྱེ་བ་བྱས་ཤིང་བགྲང་ནས་སེམས་པ་དང་། ཕུང་བོ་དང་ཁམས་དང་སྐྱེ་མཆེད་རྣམས་ལ་རིམ་
བཞིན་ནང་གསེས་གྲངས་ཀ་ལྔ་དང་བཅོ་བརྒྱད་དང་བཅུ་གཉིས་ཀྱི་དབྱེ་བ་བྱས་ཤིང་བགྲང་བའི་ཚུལ་གྱིས་སེམས་
པར་བྱེད་པ་ལྟ་བུ་ཡིན་ནོ། ། གཞལ་བྱའི་ཚུལ་གྱིས་སེམས་པ་ནི། ཕུང་ཁམས་སྐྱེ་མཆེད་ནས་སངས་རྒྱས་ཀྱི་
སའི་གཞི་ལམ་འབྲས་གསུམ་སོགས་ཀྱི་ཆོས་རེ་རེ་ལ་རིགས་པ་བཞིས་ཚུལ་བཞིན་དུ་དཔྱད་ཅིང་བསམས་ནས་
རྟོགས་པར་བྱེད་པ་ལྟ་བུའོ། ། བསམ་བྱུང་གི་ཤེས་རབ་ལ་དབྱེ་བ། བསམ་པའི་སྐབས་ལྟར་སྦྱོར་རོ། །
བསམ་པའི་ས་མཚམས་ནི། སྤྱིར་བསམ་པ་ཙམ་ནི། བསམ་ཤེས་ཙམ་ནས་ས་བཅུ་བའི་བར་དུ་ཡོད། སྔར་སྒྲོ་
འདོགས་མ་ཆོད་པ་གཅོད་ཕྱིར་སེམས་པའི་བསམ་པ་ནི། ལམ་མ་ཞུགས་ནས་ས་བརྒྱད་པའི་བར་དུ་གཙོ་ཞིང་ས་
བཅུ་བའི་བར་དུ་ཡོད་ལ། བསམ་བྱུང་གི་ཤེས་རབ་ཡང་དེ་དང་འདྲ་བར་གསུངས་སོ། ། སྒོམ་པའི་ངོ་བོ་ནི།
བསམ་བྱུང་གི་ངེས་པ་རྙེད་པའི་དོན་དེ་ལ་དཔྱད་འཇོག་ཅི་རིགས་ཀྱི་སྒོ་ནས་ཡིད་ནང་དུ་ཕྱོགས་ཏེ། འདྲིས་པར་
བྱེད་པ་དེ་ཡིན་ལ། ཐོས་བསམ་སྒོམ་གསུམ་གྱི་རྣམ་གཞག་ཏུ། སྒོམ་པའི་ངོ་བོར་ཐོས་བསམ་གྱི་དོན་ལ་སྒྲོ་
འདོགས་ཚད་མས་བཅད་དེ། ངེས་པའི་དོན་ལ་དཔྱད་འཇོག་ཅི་རིགས་ཀྱི་སྒོ་ནས་ཡིད་དོན་དེ་ལས་གཞན་དུ་མི་
གཡེང་བར་ཁ་ནང་དུ་ཕྱོགས་ཏེ། དོན་དེ་ཉིད་བསྣན་ཏེ་ཡིད་ལ་འདྲིས་པར་བྱེད་པ་དེ་དེ་ཡིན་པའི་ཕྱིར། ཞེས་
གསུངས་ཡོད། དམིགས་པ་ལ་རྩེ་གཅིག་པའི་འཇོག་སྒོམ་དང་། བྱང་ཆུབ་ཀྱི་སེམས་སྒོམ་པའི་དཔྱད་སྒོམ་ལྟ་བུ་
མཚན་གཞི་ཡིན།
སྒོམ་བྱུང་གི་ཤེས་རབ་ཀྱི་ངོ་བོ་ནི། བསམ་བྱུང་གི་ངེས་པ་རྙེད་པའི་དོན་ལ་འདྲིས་ཤིང་གོམས་པར་བྱས་པ་
ལས་ཤིན་སྦྱངས་ཁྱད་པར་ཅན་གྱིས་ཟིན་པའི་སེམས་རྩེ་གཅིག་པ་རྙེད་པ་དེ་ཡིན། ཞི་གནས་དང་ལྷག་མཐོང་
གཉིས་ལྟ་བུ་མཚན་གཞི་ཡིན་ནོ། ། སྒོམ་ལ་དབྱེ་ན་དུ་མ་ཡོད་དེ། སྒོམ་ཚུལ་གྱི་སྒོ་ནས་དཔྱད་སྒོམ་དང་།
འཇོག་སྒོམ་གཉིས་ཡོད་ལ། དགོས་པའི་དབང་གིས། ལམ་དང་ཡོན་ཏན་མ་ཐོབ་པ་ཐོབ་ཆེད་དང་། ཐོབ་པ་
འཕེལ་ཆེད་དང་། སྡིག་སོགས་བསལ་ཕྱིར་དང་། སྒྲིབ་པ་སུན་འབྱིན་པའི་གཉེན་པོ་སོགས་ཆེད་དུ་སྒོམ་པ་
བཞི་ཡོད་དེ། ཀུན་བཏུས་ལས། ལམ་སྒོམ་པ་གང་ཞེ་ན། ཐོབ་པར་བྱ་བའི་ཕྱིར་སྒོམ་པ་དང་། བསྟེན་པའི་
སྒོམ་པ་དང་། བསལ་བའི་ཕྱིར་སྒོམ་པ་དང་། གཉེན་པོ་སྒོམ་པའོ། ། ཞེས་གསུངས་པའི་ཕྱིར། རྟེན་གྱི་
སྒོ་ནས་ལམ་མ་ཞུགས་ཀྱི་གང་ཟག་དང་། ཚོགས་སྦྱོར་མཐོང་སྒོམ་གྱི་གང་ཟག་ལྔའི་སྒོམ་ཡོད། ཡུལ་གྱི་སྒོ་ནས་
ཇི་ལྟ་ཇི་སྙེད་ཀྱི་སྒོམ་གཉིས་དང་། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་སྒོམ་པ་སོགས་ཡོད་པ་ཡིན་ལ།
སྒོམ་བྱུང་ལའང་དབྱེ་བ་སྒོམ་པ་ཇི་ལྟ་བ་བཞིན་འབྱུང་བ་རིགས་བསྒྲེ་བྱའོ། ། དེ་ཡང་བྱང་ས་ལས། སྒོམ་པ་
གང་ཡིན་ཞེ་ན། མདོར་བསྡུ་ན་རྣམ་པ་བཞིར་རིགས་པར་བྱའོ། ། ཞི་གནས་དང་། ལྷག་མཐོང་དང་།
ཞི་གནས་དང་ལྷག་མཐོང་གོམས་པ་དང་། ཞི་གནས་དང་ལྷག་མཐོང་ལ་མངོན་པར་དགའ་བའོ། ། ཞེས་
གསུངས་པའི་ཕྱིར། དེས་ན། སྒོམ་ཐམས་ཅད་ནི་བསྡུས་ན། དཔྱད་སྒོམ་དང་། འཇོག་སྒོམ་གཉིས་སུ་
འདུ་ལ། འཇོག་སྒོམ་ཞི་གནས་དང་། དཔྱད་སྒོམ་ལྷག་མཐོང་གི་སྒོམ་ལས་མ་འདས་ཤིང་། ཞི་ལྷག་གི་སྒོམ་
གཉིས་ཀྱི་ངོ་བོ་ཅུང་ཟད་ཅིག་བརྗོད་ན། ཤིན་སྦྱངས་ཁྱད་པར་ཅན་གྱིས་ཟིན་པའི་སྒོམ་བྱུང་གི་ཏིང་ངེ་འཛིན་དེ་
ཞི་གནས་ཀྱི་མཚན་ཉིད་ཡིན། སེམས་ཕྱི་རོལ་ཏུ་གཡེངས་པ་ཞི་ནས་ནང་དུ་དམིགས་པ་རྩེ་གཅིག་ཏུ་གནས་པས་
ན་ཞི་གནས་ཞེས་བྱའོ། ། ཞི་གནས་གྲུབ་པའི་ཚུལ་ནི། འབད་རྩོལ་ལ་མི་ལྟོས་པར་ཏིང་ངེ་འཛིན་རང་བབས་
• 18 •



སུ་འཆར་བའི་མཉམ་འཇོག་སེམས་གནས་དགུ་བ་ཤིན་སྦྱངས་ཁྱད་པར་ཅན་གྱིས་ཟིན་པའི་ཚེ་ཞི་གནས་གྲུབ་པ་
ཡིན་ལ། ཤིན་སྦྱངས་སྐྱེ་ཚུལ་དང་ཞི་གནས་གྲུབ་པའི་གོ་རིམ་ཡོད་དེ། སེམས་གནས་དགུ་བའི་ཐོག་མའི་ཤིན་
སྦྱངས་ཕྲ་མོ་སྐྱེ། དེའི་རྗེས་སུ་སེམས་ཤིན་སྦྱངས་སྐྱེ། དེའི་རྗེས་སུ་ལུས་ཤིན་སྦྱངས་སྐྱེ། དེ་ལ་བརྟེན་ནས་
ལུས་ལ་བདེ་ཉམས་ཆེན་པོ་སྐྱེ། དེའི་མཐུས་སེམས་ཤིན་སྦྱངས་ཀྱི་བདེ་བ་སྐྱེ། ལུས་ཤིན་སྦྱངས་སྐྱེས་མ་ཐག་གི་
དགའ་ཡལ་ཡལ་བ་དེ་ཆུང་ངུར་སོང་ནས་སེམས་དམིགས་པ་ལ་ལྷན་ནེ་སྡོད་པའི་ཤིན་སྦྱངས་མི་གཡོ་བ་ཐོབ་པ་
དང༌། དུས་མཉམ་དུ་ཞི་གནས་གྲུབ་པ་ཡིན་པར་རྗེ་འཇིགས་མེད་དབང་བོས་གསུངས་ཤིང་། ལུས་ཀྱི་གནས་
ངན་ལེན་དང༌། ལུས་ ཤིན་སྦྱངས་ནི་གཟུགས་ ཕུང་ དང་ རེག་བྱ་ ཡིན། སེམས་ ཀྱི་གནས་ངན་ལེན་དང་།
སེམས་ཤིན་སྦྱངས་ནི་སེམས་བྱུང་འདུ་བྱེད་ཡིན་པར་གསུངས་སོ། ། དཔྱད་སྟོབས་ཀྱིས་དྲངས་པའི་ཤིན་སྦྱངས་
ཁྱད་པར་ཅན་གྱིས་ཟིན་པའི་ཆོས་རབ་ཏུ་རྣམ་འབྱེད་ཀྱི་ཤེས་རབ། ལྷག་མཐོང་གི་མཚན་ཉིད། ཞི་གནས་ལས་
ལྷག་པའམ་ཁྱད་པར་བ་ཞིག་མཐོང་བས་ལྷག་མཐོང་ཞེས་བྱའོ། ། ལས་དང་པོ་བས་ལྷག་མཐོང་གསར་སྒྲུབ་ཀྱི་
སྐབས་སུ་ལྷག་མཐོང་སྒོམ་ཚུལ་ནི། དཔྱད་འཇོག་སྤེལ་མ་བྱས་ནས་སྒོམ་ལ། ལྷག་མཐོང་སྒྲུབ་པའི་ཚུལ་ནི།
དཔྱད་པའི་དཔྱད་སྟོབས་ཀྱིས་ཤིན་སྦྱངས་ཁྱད་པར་ཅན་ནམ་ཐོབ་པ་དང་དུས་མཉམ་དུ་ལྷག་མཐོང་སྒོམ་དང་ཞི་
ལྷག་ཟུང་འབྲེལ་དང་མོས་པ་ཡིད་བྱེད་དང་ཉོན་མོངས་རྣམ་པར་སྦྱོང་བའི་ཡིད་བྱེད་རྣམས་དུས་མཉམ་དུ་ཐོབ་
པོ། ། ཞི་ལྷག་ཟུང་དུ་འབྲེལ་ཚུལ་ནི། ཆོས་རབ་ཏུ་རྣམ་འབྱེད་ཀྱི་ལྷག་མཐོང་དང་། སེམས་རྩེ་གཅིག་པའི་
ཞི་གནས་གཉིས་སྟོབས་མཚུངས་སུ་དུས་གཅིག་ལ་མཚུངས་ལྡན་དུ་འཇུག་པ་དེ་ཡིན་ནོ། ། ཞི་གནས་ཀྱི་སྒོམ་
དང་། འཇོག་སྒོམ་དང་། ཏིང་ངེ་འཛིན་གྱི་སྒོམ་གསུམ་དོན་གཅིག ཤེས་རབ་ཀྱི་སྒོམ་དང་། དཔྱད་སྒོམ་
དང༌། ལྷག་མཐོང་གི་སྒོམ་གསུམ་དོན་གཅིག་ཡིན་ལ། ལྷག་མཐོང་ལ་འཇོག་སྒོམ་ཞིག་ཀྱང་ཡོད་པས་སྐབས་
འདིའི་ལྷག་མཐོང་ཡིན་ན་དཔྱད་སྒོམ་ཡིན་པས་མ་ངེས་ཏེ། མཚན་མ་ལས་བྱུང་བའི་ལྷག་མཐོང་འཇོག་སྒོམ་
ཡིན་པར་གསུངས་སོ། ། སྒོམ་པའི་ས་མཚམས་ནི། སངས་རྒྱས་ཀྱི་ས་ན་སྒོམ་ཟིན་མ་ཉམས་པ་ཡོད་ཀྱང་།
ཉམས་ལེན་གྱི་སྒོམ་ནི་ལམ་མ་ཞུགས་ནས་རྒྱུན་མཐའི་བར་དུ་ཡོད་དོ། ། ལམ་དེའི་རིགས་འདྲ་མ་ཐོབ་པ་གསར་
དུ་སློབ་པའི་སྒོམ་ནི་གཙོ་བོ་ས་བརྒྱུད་པའི་བར་དེ་འཇོག ས་བརྒྱད་པ་ནས་དཔའ་བར་འགྲོ་བའི་ཏིང་ངེ་འཛིན་
བརྙེས་པའི་ཕྱིར། སྔར་མ་ཐོས་པའི་དོན་ལ་འབད་རྩོལ་རགས་པས་གསར་དུ་སློབ་པ་དང༌། རང་གི་རིགས་
འདྲ་མ་ཐོབ་པའི་ལམ་གཞན་ལ་དེ་འདྲའི་གསར་སློབ་ཀྱི་སྒོམ་པ་མེད་པར་གསུངས་སོ། ། དེ་ཡང་ཇི་སྐད་དུ།
རྗེ་ལམ་རིམ་ཆེན་མོ་ལས། དེས་ན་ཐོས་པ་ཅི་ཙམ་མང་བ་དེ་ཙམ་དུ་དེ་ལས་བྱུང་བའི་ཤེས་རབ་མང་བ་དང་།
དེ་ཇི་ཙམ་མང་བ་བཞིན་དུ་བསྒོམ་པའི་ཉམས་སུ་ལེན་པ་མང་བ་ལ། དེ་མང་ན་སྐྱོན་འགོག་པ་དང་། ཡོན་ཏན་
སྒྲུབ་པའི་ཚུལ་མང་བས་སྒོམ་བྱེད་པ་ལ་ཐོས་བསམ་གལ་ཆེ་བར་གསུང་རབ་དགོངས་འགྲེལ་དང་བཅས་པ་ནས་
གསུངས་པ་ཡིན་གྱི། ཞེས་པ་ལྟར་ཐོས་བསམ་སྒོམ་གསུམ་གྱི་འཇུག་རིམ་ལ་ཤ་རུས་རྡོ་ཐུག་གིས་ཚུལ་བཞིན་
གཞོལ་ནས་ཤེས་རབ་གསུམ་ག་མངོན་དུ་མཛད་དེ། མདོ་སྔགས་གཉིས་དང་རིག་གནས་གཞན་སོགས་ཕྱི་ནང་
རིག་པའི་རྒྱལ་ཁམས་ལ་གཞན་དྲིང་མི་འཇོག་པའི་ཟླ་མེད་པའི་མཁས་པ་དང་། རྣམ་མཁྱེན་རྒྱལ་བའི་གོ་འཕང་
རིང་མིན་མྱུར་དུ་འཐོབ་པ་ལ་འབད་པ་བརྒྱ་ཕྲག་གིས་འཛོལ་བ་མེད་པར་བྱའོ། །
(རྩོམ་སྒྲིག་འགན་ཁུར་བ།
དཔའ་རིས་སངས་རྒྱས།)
• 19 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2)
J. NORTHWESTERN NATIONALITIES UNIVERSITY (Tibetan language)
-
--
--
《ནང་དོན་རིག་པའི་སྤྱི་བཤད》ཀྱི་ཚིག་དོན་འགའ་ལ་དཔྱད་པ།
འགར་རྩེ་འཇིགས་མེད་རྒྱ་མཚོ།
(འགར་རྩེ་དགོན་ཐུབ་བསྟན་ཆོས་འཁོར་གླིང་།
མཚོ་སྔོན། ཐུན་རིན། 811300)
[ནང་དོན་གནད་བཤུས] དེང་དུས་འགའ་ཞིག་གིས་དཔྱད་པའི་ལམ་ནས་བརྩམས་པའི་ཆེད་རྩོམ་རིགས་མཐའ་གཅིག་ཏུ་
སྨད་པར་བྱེད་པ་ནི་རང་རྒྱུད་ཀྱི་མཁྲིས་ནད་ཀྱི་རྐྱེན་ལས་སྤྱིར་ནང་དོན་རིག་པའི་གཞུང་དང་། ནུབ་ཕྱོགས་མཚན་ཉིད་རིག་
པའི་གཞུང་རྣམས་མ་མཐོང་བའི་རྣམ་འགྱུར་དུ་གསལ། ཐུན་མོང་དང་ཐུན་མོང་མ་ཡིན་པའི་རིག་གནས་གང་གི་སྐབས་
སུའང་། གོ་ཐོབ་རགས་པ་དང་བམ་བཤད་ཙམ་གྱིས་ཚིམ་མི་སླ་བར་ཕྲ་ཞིབ་རིགས་པ་རྣོན་པོས་དཔྱད་པ་གཏོང་བ་ནི་ལག་ལེན་
གྱི་སྡོམ་ཚིག་དང༌། གཟུར་གནས་མཁས་པའི་སྤྱི་སྲོལ་ཟླ་མེད་པ་ཡིན། ། །
[བརྡ་ཆད་གཙོ་བོ] ནང་དོན་རིག་པ། སྤྱི་བཤད། འགལ་འབྲེལ།
[དཔེ་དེབ་དབྱེ་རྟགསB942[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-20--07
ན་
དེ་ཡང་འཛམ་གླིང་གོ་ལ་ཟླུམ་པོའི་ཁོར་ཡུག་ན་འཚོ་བའི་འགྲོ་བ་མིའི་རིགས་ཀྱི་བསམ་བློའི་ཆུ་ཚད་ལ་དུས་
རབས་ཀྱི་འགྲོས་དང་བསྟུན་ནས་རིམ་བཞིན་འགྱུར་ལྡོག་དང་འཕེལ་རྒྱས་ཆེན་པོ་བྱུང་སྟེ། བདེན་ཁ་ངེས་དོན་
གྱི་ཕྱོགས་སུ་གཞོལ་བའི་སྲོལ་བཟང་དྲུག་ཏུ་མཆེད་བཞིན་པའི་དུས་འདིར། བོད་རིག་པ་སྤྱི་དང་ཁྱད་པར་དུ་
དོན་དངོས་ལོ་རྒྱུས་ཀྱི་རང་བཞིན་ལྡན་པའི་ནང་དོན་རིག་པའི་གཞུང་ལུགས་འདི་ལ་ཕྱི་ནང་གི་རྒྱལ་ཁབ་མང་བོར་
གདེང་འཇོག་ཚད་མཐོ་ཞིང་། ཆེད་དུ་བརྟག་དཔྱད་ཞིབ་འཇུག་གནང་མཁན་ཡང་ཉི་ཟེར་གྱི་རྡུལ་ལ་འ ཐབས།
དེ་མཚུངས་སུ་ནང་བསྟན་ཤེས་རིག་དང་། དེའི་ཁྱད་ཆོས་བཤད་པའི་བརྩམས་ཆོས་སྣ་ཚོགས་ཀྱང་གྲངས་ཀྱིས་
མི་ཟིན་པ་བྱུང་དང་འབྱུང་མུས་སུ་ཡོད་པ་ནི་རྗེས་སུ་ཡི་རང་གི་གནས་སུ་མཐོ་མོད། ཇི་སྐད་དུ། ཆོས་བཟང་
རིགས་པས་རྣམ་དཔྱད་བསམ་པ་ཅན། ། དེ་ལ་བདུད་ཀྱིས་བར་ཆད་བྱས་པ་མེད། ། ཅེས་དང༌། ཕྱོགས་
ཀྱི་གླང་བོས། དེ་ལྟའང་དེ་བཞིན་གཤེགས་པའི་ཆོས་ཀྱི་མཚན་ཉིད་རྣམས། ། གལ་ཏེ་གཞན་དུ་འགྲོ་ན་
དཔྱད་པར་བྱ་བའི་རིགས། ། ཞེས་གསུངས་པ་ལྟར། དཔྱད་པ་དང་བརྒལ་ལན་བྱ་བ་ནི་རང་གཞན་གྱི་བློའི་
རྨོངས་པའི་དྲ་བ་གཅོད་བྱེད་ཀྱི་ཐབས་མཆོག་ཏུ་གྱུར་པས་འདི་ཉིད་མཁས་བྱ་རྣམ་གསུམ་གྱི་ཡ་གྱལ་དུ་བགྲངས་པ་
དང་། དངོས་གཙོ་རྩོད་སྒྲུབ་རིགས་པའི་གཞུང་ལས་ཀྱང༌། འགལ་བ་ནི་བྱ་དངོས་གང་ཡིན་པ་འཕེལ་རྒྱས་
[རྩོམ་འབྱོར་ཉིན]2002—04-15
[རྩོམ་པ་པོ་ངོ་སྤྲོད] འགར་རྩེ་འཇིགས་མེད་རྒྱ་འཚོ། (1966-)
རིག་པའི་ཕྱོགས་ལ་དཔྱད་པ་འཇུག་མུས་ཡིན།
མཚོ་སྔོན་འགར་རྩེའི་མི་ཡིན།
གཙོ་བོ་ཆོས་ལུགས་
• 20 •



འགྲོ་བའི་རུ་རྩི་ལྟ་བུར་བཤད་པས་འཇིག་རྟེན་གྱི་བྱ་དངོས་གོང་འཕེལ་དུ་འགྲོ་དགོས་ན་ཕན་ཚུན་ལ་འགལ་འབྲེལ་
ཅི་རིགས་མ་བྱུང་བར་མི་འབྱུང་བ་ཆོས་ཉིད་ལགས་ན། དེང་དུས་འགའ་ཞིག་གིས་དཔྱད་པའི་ལམ་ནས་་་
བརྩམས་པའི་ཆེད་རྩོམ་རིགས་མཐའ་གཅིག་ཏུ་སྨད་པར་བྱེད་པ་ནི་རང་རྒྱུད་ཀྱི་མཁྲིས་ནད་ཀྱི་རྐྱེན་ལས་སྤྱིར་ནང་
དོན་རིག་པའི་གཞུང་དང་། ནུབ་ཕྱོགས་མཚན་ཉིད་རིག་པའི་གཞུང་རྣམས་མ་མཐོང་བའི་རྣམ་འགྱུར་དུ་གསལ།
ཐུན་མོང་དང་ཐུན་མོང་མ་ཡིན་པའི་རིག་གནས་གང་གི་སྐབས་སུའང༌། གོ་ཐོབ་རགས་པ་དང་བམ་བཤད་ཙམ་
གྱིས་ཚིམ་མི་སླ་བར་ཕྲ་ཞིབ་རིགས་པ་རྣོན་པོས་དཔྱད་པ་གཏོང་བ་ནི་ལག་ལེན་གྱི་སྡོམ་ཚིག་དང༌། གཟུར་གནས་
མཁས་པའི་སྤྱི་སྲོལ་ཟླ་མེད་པ་ཡིན། དེ་བས་བདག་གིས་ཀྱང་དགོས་དོན་དེ་དག་ཡིད་ལ་བཞག་སྟེ། འདིར་ཉེ་
ཆར་ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་དཔར་དུ་བསྐྲུན་པའི་《ནང་དོན་རིག་པའི་སྤྱི་བཤད 》ཅེས་པ་ལ་
རགས་ཙམ་དཔྱད་པར་འདོད་པ་ལ། རེ་ཞིག་རྩོམ་པ་པོའི་རེ་བ་བཞིན་དུ་སྦ་གསང་དང་འཛེམ་དོགས་ཅི་ཡང་
མེད་པར་བསམ་འཆར་ལྷུག་པོར་བསྙད་པར་བྱའོ། ། །
《ནང་དོན་རིག་པའི་སྤྱི་བཤད》(དཔེ་མིང་འདི་རྗོད་སླ་ཞིང་འཛིན་བདེ་ཕྱིར་གཤམ་དུ་བསྡུས་ནས་《སྤྱི་བཤད》ཅེས་
སུ་འགོད་རྒྱུ་ཡིན།)དུ། ནང་རིག་པའི་གཞུང་རྣམས་སུ་རྒྱལ་སྲས་འཁོར་བཅས་ཕོ་བྲང་གི་ཕྱི་རོལ་ཏུ་སྤྱན་གཟིགས་
སུ་ཕེབས་སྐབས། ཕོ་བྲང་གི་ཤར་ལྷོ་ནུབ་བྱང་གི་སྒོ་བཞི་ལས་རིམ་པ་ལྟར། རྒ་བ་དང་། ན་བ། འཆི་བ།
དགེ་སློང་ངུར་སྨྲིག་འཛིན་པ་སོགས་གཟིགས་པའི་རྐྱེན་བྱས་ཏེ། རྒྱལ་སྲས་ཀྱི་ཐུགས་ལ་ངེས་འབྱུང་གི་བསམ་པ་
བཅོས་མ་མ་ཡིན་པ་འཁྲུངས་ཞེས་པ་འདི་ལས་མེད་མོད། ཡིན་ནའང་འདོད་དགུའི་འབྱོར་བས་ཕྱུག་པའི་རྒྱལ་
སྲས་ཤིག་གི་ཐུགས་ལ་དེ་ལྟ་བུའི་དམ་བཅའ་བརྟན་པོ་ཞིག་འཁྲུངས་རྒྱུ་ནི་ལས་སླ་བོ་ཞིག་ག་ལ་ཡིན། དེ་བས་རྒྱལ་
སྲས་ཁོང་རབ་ཏུ་བྱུང་བར་སྐབས་དེའི་སྤྱི་ཚོགས་དང་བསམ་བློ། རིག་གནས་བཅས་ཀྱི་རྒྱུ་རྐྱེན་ངེས་ཅན་ཞིག་
ཡོད་ངེས་པ་རེད། ཅེས་པ་སྤྱིར་ངེས་འབྱུང་སྐྱེ་ཐུབ་མི་ཐུབ་བཤད་ན་ངེས་འབྱུང་གི་བསམ་པ་ཞིག་ཕར་ཞོག
དགེ་བ་སྣ་གཅིག་ཙམ་ཡང་སངས་རྒྱས་ཀྱི་འཕྲིན་ལས་ཀྱི་མཐུས་མ་གཏོགས་སྐྱེ་དཀའ་ཞིང༌། འོན་ཀྱང་རྒྱལ་བུ་
གཞོན་ནུ་དོན་གྲུབ་འདོད་དགུའི་འབྱོར་བས་ཕྱུག་པའི་རྒྱལ་སྲས་ཤིག་ཡིན་པའི་རྒྱུ་མཚན་གྱིས་ངེས་འབྱུང་སྐྱེ་
དཀའ་ཟེར་ན། འབྱོར་ལྡན་ཞིག་དང་སྦྲང་བོ་ཁ་ཕོར་ཙམ་ཡང་མེད་པ་གཉིས་ལས་ང་བོ་དེ་ལ་ངེས་འབྱུང་གི་
བསམ་པ་སྐྱེ་སླ་བར་འགྱུར་ལ། དེ་ལྟའང་མ་ཡིན་ཏེ། ངེས་འབྱུང་སྐྱེ་མི་སྐྱེ་ལོངས་སྤྱོད་ཕུན་ཚོགས་པ་ཞིག་ལ་
རག་མ་ལས་བར་གཙོ་བོ་འཁོར་བའི་སྡུག་བསྔལ་ལུང་དང་རིགས་པ་སྣ་ཚོགས་ཀྱིས་སྟོན་པའི་གཞུང་ལུགས་ལ་ཐོས་
བསམ་སྒོམ་གསུམ་བྱེད་པ་དང་། བླ་མ་དམ་པའི་མན་ངག་ལ་བརྟེན་ནས་འཁོར་བའི་སྡུག་བསྔལ་ཕྲ་ཞིང་ཕྲ་བ་
རྣམས་རྟོགས་པ་ཞིག་དགོས། དེས་ན་འཁོར་བའི་སྡུག་བསྔལ་མཐའ་དག་རྟོགས་པའི་དབང་རྣོན་ཞིག་ཡིན་ཕྱིན་
ངེས་འབྱུང་སྐྱེ་བ་ལོངས་སྤྱོད་ཙམ་ལ་ལྟོས་པ་ག་ལ་རིགས། འདོད་དགུའི་འབྱོར་བས་ཕྱུག་པའི་རྒྱལ་སྲས་ཤིག་གི་
ཐུགས་ལ་དེ་ལྟ་བུའི་དམ་བཅའ་བརྟན་པོ་ཞིག་འཁྲུངས་རྒྱུ་ནི་ལས་སླ་བོ་ཞིག་ག་ལ་ཡིན། ཞེས་པའི་ཚིག་གི་བབ་ལ་
བརྟགས་ན་རྒྱལ་བུ་གཞོན་བུ་དོན་གྲུབ་རང་བཞིན་གྱི་མི་ཕལ་བ་ཞིག་གི་དབང་དུ་བཏང་ནས་ངེས་འབྱུང་སྐྱེ་མི་ཐུབ་
པར་བཤད་པ་དེ་ནི་ཅུང་ཟད་མི་བདེ་སྟེ། འོ་ན་རྩོམ་པ་པོ་རང་ཉིད་ལ་ལྟོས་ནས་མི་གཞན་གྱི་གདེང་ཚོད་ཐུབ་
དགོས་པར་འདུག་ལ། དེ་ལྟར་བཤད་ན་གྲུབ་མཐའི་སྐབས་མ་ཕྱེ་བའི་སྐྱོན་ཡང་ཡོད་དེ། ཐེག་ཆེན་གྱི་གྲུབ་
མཐའ་སྨྲ་བ་རྣམས་ཀྱིས་བདག་ཅག་གི་སྟོན་པ་གདོད་མ་ཞིག་ནས་མངོན་པར་རྫོགས་པར་སངས་རྒྱས་པར་འདོད་
ལ། དེས་ན་རྒྱལ་བུ་གཞོན་ནུ་དོན་གྲུབ་ཀྱང་སངས་རྒྱས་ཡིན་པས་སངས་རྒྱས་ཤིག་གི་ཐུགས་རྒྱུད་དུ་ངེས་འབྱུང་
གི་བསམ་པ་རྐྱེན་འདི་ལྟ་བུ་ཞིག་གི་དབང་གིས་འཁྲུངས་ཐུབ་ལ། འདི་ལྟ་བུ་ཞིག་གི་དབང་གིས་འཁྲུངས་མི་ཐུབ་
ཅེས་བཤད་པ་བྱིས་པ་མཚར་བའི་གཏམ་མོ། ། གཞན་ཡང་ཐེག་ཆེན་གྱི་གྲུབ་མཐའ་སྨྲ་བ་ལྟར་ན་རབ་ཏུ་བྱུང་བ་
དང༌། དཀའ་བ་སྤྱད་པ་སོགས་འདི་དག་ཐམས་ཅད་ཚུལ་བསྟན་ཡིན་པས། དེ་ལྟ་ན། ནང་རིག་པའི་གཞུང་
• 21 •
།



ལུགས་རྣམས་སུ་རྒ་བ་དང་། ན་བ། འཆི་བ། དགེ་སློང་ངུར་སྨྲིག་འཛིན་པ་སོགས་ལ་གཟིགས་པའི་རྐྱེན་
བྱས་ཏེ་རྒྱལ་སྲས་ཀྱི་ཐུགས་ལ་ངེས་འབྱུང་གི་བསམ་པ་བཅོས་མ་མ་ཡིན་པ་འཁྲུངས་ཞེས་གསུངས་པ་འདི་མི་འཐད་
པར། སྐབས་དེར་རྒྱལ་ཕྲན་ཕན་ཚུན་བར་དུ་འཁྲུག་རྩོད་རྒྱུན་ཆད་མེད་པས་རྒྱལ་ཁབ་བདེ་འཇགས་མིན་པ་
དང༌། གྲལ་རིམ་གྱི་འགལ་བ་ཧ་ཅང་རྣོ་ངར་ལྡན་པས་སྤྱི་ཚོགས་རྙོག་འཛིང་ཆེ་བ་དང༌། རང་ཉིད་ཀྱི་ལུས་དང་
སེམས་རྡུལ་དུ་བརླག་པའི་དཀའ་ཐུབ་ལ་བརྟེན་ནས་ཐར་བ་འཚོལ་བའི་དགེ་སྦྱོང་བའི་བསམ་བློའི་རླབས་རྒྱུན་
དར་ཁྱབ་ཆེ་བ་དང་གསུམ་ལ་བརྟེན་ནས་རྒྱལ་སྲས་ཀྱི་ཐུགས་ལ་ངེས་འབྱུང་གི་བསམ་པ་བཅོས་མ་མ་ཡིན་པ་
འཁྲུངས་ཐུབ་པ་བྱུང་ངོ༌། ། ཞེས་གང་འདོད་ཅིག་སྨྲ་བ་འདིའང་ངལ་བའི་རྒྱུ་ཁོ་ནར་ཟད་དོ། ། དེར་མ་
ཟད་རྐྱེན་དེ་དག་ལ་བརྟེན་ནས་རྒྱལ་སྲས་ཁོང་གི་ཐུགས་ལ་ངེས་འབྱུང་གསར་དུ་འཁྲུངས་པ་ཡིན་ཟེར་ན། བླ་
མེད་བྱང་ཆུབ་ཐོབ་པའི་གང་ཟག་ཅིག་གི་རྒྱུད་ལ་ངེས་འབྱུང་གི་བསམ་པ་གསར་དུ་སྐྱེས་པ་ཡོད་པར་དོན་གྱིས་ཁས་
བླངས་པས་འདི་ནི་ངོ་མཚར་ཤིན་ཏུ་ཆེའོ། ། འདི་ལ་ཐུན་མོང་དང་ཐུན་མོང་མ་ཡིན་པའི་མཛད་པའམ་ཡང་ན་
གྲུབ་མཐའི་སྐབས་མ་ཕྱེ་བར་འདི་ཡིན་འདི་མིན་ཞེས་ཁ་ཚོད་གཅོད་དཀའ་འོ། ། མིའི་བསམ་བློ་དང་མི་འཚམ་
པའི་རྒྱུ་མཚན་གྱིས་མདོ་སྡེ་ལས་བརྒྱ་བ་དང་། མདོ་མཛངས་བླུན་སོགས་ལས་གསུངས་པ་རྣམས་ལྷ་སྒྲུང་གི་རྣམ་
པ་ཞིག་ཏུ་བརྩི་མི་རུང་སྟེ། དེ་ལྟར་བཤད་ན་ཐེག་ཆེན་གྱི་མདོ་སྡེ་རྣམས་སུ་བདག་ཅག་གི་སྟོན་པས་ལྔ་སྡེ་ལ་
བདེན་བཞིའི་ཆོས་འཁོར་བསྐོར་བའང་སྔོན་བྱང་ཆུབ་སེམས་དཔའི་གནས་སྐབས་སུ་སྨོན་ལམ་བཏབ་པའི་དབང་
གིས་ཡིན་པར་གསུངས་པའི་རྣམ་གཞག་འདི་དག་ཐམས་ཅད་ཀྱང་འཇིག་འགྲོ་བས་ཐུན་མོང་དང་ཐུན་མོང་མ་
ཡིན་པའི་མཛད་པའི་སྐབས་ཕྱེ་རྒྱུ་གལ་ཆེ་བས་གང་འདོད་དུ་སྨྲ་མི་རུང་བར་སེམས། ཡང་《སྤྱི་བཤད》ལས།
སྟོན་པ་ཞལ་བཞུགས་དུས་ཁོང་གིས་དངོས་སུ་གསུངས་པའི་ཆོས་གཙོ་བོ་ནི་ཉན་ཐོས་སྡེ་བའི་ཆོས་ཡིན་པ་དང་།
སྐབས་དེར་ཧ་ཅང་དར་ཁྱབ་ཆེ་བ་དང་ཀུན་གྱིས་ཁས་ལེན་པའང་ཉན་ཐོས་སྡེ་བའི་ཆོས་འདི་ཡིན། ཞེས་པའང་
མི་འཐད་དེ། ཉན་ཐོས་སྡེ་བའི་ཆོས་རྣམས་སྐབས་དེར་ཧ་ཅང་དར་ཁྱབ་ཆེ་བ་བདེན་ཡང༌། སྟོན་པ་ཞལ་
བཞུགས་དུས་ཁོང་གིས་དངོས་སུ་གསུངས་པའི་ཆོས་གཙོ་བོ། ཉན་ཐོས་སྡེ་བའི་ཆོས་མ་ཡིན་པར་ཐེག་ཆེན་གྱི་
ཆོས་ཡིན་ཏེ། དཔལ་ལྡན་ཟླ་བས། དེ་ཕྱིར་མཁས་པ་རིན་པོ་ཆེ་ཡི་གླིང་དུ་ཆས་པའི་སྐྱེ་ཚོགས་ཀྱི། ། ངལ་བ་
ཉེར་སེལ་གྲོང་ཁྱེར་ཡིད་འོང་བར་དུ་རྣམ་པར་བཀོད་པ་ལྟར། ། ཁྱོད་ཀྱིས་ཐེག་པ་འདི་ནི་སློབ་མ་ཉེ་བར་ཞི་
བའི་ཚུལ་ལ་ཡིད། ། སྦྱར་ཞིང་རྣམ་པར་དབེན་པ་ལའང་བློ་སྦྱང་རྣམས་ལ་ལོགས་སུ་གསུངས། ། ཞེས་
གསུངས་པ་ལྟར། སྟོན་པས་གང་ཟག་གི་བདག་ཡོད་པར་གསུངས་པ་དང་གང་ཟག་གི་བདག་མེད་ཙམ་གསུངས་
པ་དང་། བདེན་བཞིའི་ཆོས་འཁོར་སོགས་ཐེག་དམན་གྱི་སྡེ་སྣོད་རྣམས་ཐེག་ཆེན་གྱི་ཆོས་སྟོན་རུང་མིན་པའི་
གདུལ་བྱ་རྣམས་ཐར་བ་ལ་འཁྲིད་པའི་དབང་གིས་གསུངས་པ་མ་གཏོགས་ཁོང་ཞལ་བཞུགས་དུས་གསུངས་པའི་
ཆོས་གཙོ་བོ་ཐེག་ཆེན་གྱི་ཆོས་ཡིན་ལ། དེའི་ནང་ནས་ཀྱང་ཟབ་མོ་སྟོང་བ་ཉིད་སྟོན་པའི་མདོ་རྣམས་ཡིན་ཏེ།
སྟོན་པའི་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་ཇི་སྙེད་ཅིག་གསུངས་པ་གདུལ་བྱ་རྣམས་ཐར་བ་དང་ཐམས་ཅད་
མཁྱེན་པའི་གོ་འཕང་ཐོབ་པའི་ཆེད་ཡིན་ལ། དེ་ཐོབ་པ་ལ་གཙོ་བོར་སྟོང་ཉིད་རྟོགས་དགོས་པར། མདོ་ལས།
སྟོང་བ་ཞི་བ་སྐྱེ་བ་མེད་པའི་ཚུལ། ། མི་ཤེས་པས་ནི་འགྲོ་བ་འཁྱམས་གྱུར་བ། ། དེ་དག་ཐུགས་རྗེ་མངའ་
བས་ཐབས་ཚུལ་དང༌། ། རིགས་པ་བརྒྱ་དག་གིས་ནི་འཛུད་པར་མཛད། ། ཅེས་གསུངས་ལ། སྟོང་ཉིད་
རྟོགས་པ་ལ་སྟོང་ཉིད་སྟོན་པའི་མདོ་རྣམས་གསུངས་དགོས་སོ། ། དེར་མ་ཟད་དབུ་མ་ཐལ་འགྱུར་བ་ནང་བའི་
གྲུབ་མཐའ་རྣམས་ཀྱི་ཡང་རྩེ་ཡིན་པའང་གནད་འདི་ལ་ཐུག་གོ། གཞན་ཡང་སྟོང་ཉིད་སྟོན་པའི་མདོ་རྣམས་
སྟོན་པས་དངོས་སུ་གསུངས་པའི་ཆོས་གཙོ་བོ་ཡིན་ཏེ། མདོ་ལས། ཐེག་པ་ཆེན་པོ་ལ་ཡང་དག་པར་ཞུགས་པ་
• 22 •



རྣམས་ལ། སྟོང་བ་ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ།
ཞེས་དང་། དཔལ་ལྡན་ཟླ་བས་ཀྱང་ཚིག་གསལ་ལས། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་པ་ཐམས་
ཅད་ཀྱི་ནང་ནས་རབ་དང་། ཕུལ་དང་། གཙོ་བོ་དང་། གྱ་ནོམ་པ་ཉིད་དུ་གྱུར་བ་ནི་ཤེས་རབ་ཀྱི་ཕ་རོལ་ཏུ་
ཕྱིན་པའི་མདོ་ཉིད་དེ། ཞེས་གསུངས་པའི་ཕྱིར། ཡང་《སྤྱི་བཤད》ལས། ཉན་ཐོས་སྡེ་བའི་དུས་སྐབས་སུ་
རྣམ་ཤེས་ཀྱི་ངོ་བོ་དང་དབྱེ་བའི་སྐོར་ལ་བཞེད་པ་མི་མཐུན་པ་མང་དུ་བྱུང་ཡོད་དེ། ཞེས་རྣམ་ཤེས་ཚོགས་བརྒྱད་
འདོད་པ་ཉན་ཐོས་སྡེ་བའི་སྐབས་སུ་རྣམ་ཤེས་ཀྱི་དབྱེ་བའི་སྐོར་ལ་བཞེད་པ་མི་མཐུན་པ་མང་དུ་བྱུང་བའི་ནང་དུ་
བཞག་ནས། དེའི་རྗེས་དེ་མ་ཐག་རྣམ་ཤེས་གཅིག་དང་། དྲུག བརྒྱད་སོགས་སོ་སོར་བཤད་ནས་རྣམ་ཤེས་
ཚོགས་བརྒྱུད་འདོད་མཁན་སེམས་ཙམ་པ་ཡིན་པར་བཤད་པ་འདི་ནང་འགལ་ཁོ་ན་ཡིན་ཏེ། སེམས་ཙམ་པ་
ཐེག་ཆེན་གྱི་གྲུབ་མཐའ་སྨྲ་བ་ཡིན་པའི་ཕྱིར། 《སྤྱི་བཤད》ལས། ཟླ་གྲགས་དང་། ཞི་བ་ལྷ། ལེགས་ལྡན་
འབྱེད་སོགས་ལུགས་འདིའི་རྒྱུན་འཛིན་མཁས་པ་རྣམས་ཀྱིས་དབུ་མ་ཐལ་འགྱུར་བའི་ལུགས་སངས་རྒྱས་ཀྱི་
དགོངས་པ་མཐར་ཐུག་ཏུ་བསྒྲུབས་པས། ཕྱིས་སུ་ཐལ་འགྱུར་བའི་ལྟ་བ་ནི་ནང་བའི་གྲུབ་མཐའ་ཐམས་ཅད་ཀྱི་
ནང་གི་ལྟ་བའི་ཡང་རྩེར་བརྩི་བཞིན་ཡོད། ཅེས་པ་ལ་ཡང་དཔྱད་པར་བྱ་བ་འདི་ཡོད་དེ། སློབ་དཔོན་ལེགས་
ལྡན་འབྱེད་ཀྱིས་དབུ་མ་ཐལ་འགྱུར་བའི་ལུགས་སངས་རྒྱས་ཀྱི་དགོངས་པ་མཐར་ཐུག་ ཏུ་བསྒྲུབས་པ་ཡིན་ན།
ཁོང་གིས་མཛད་པའི་རྩ་ཤེའི་འགྲེལ་ཆེན་ཤེས་རབ་སྒྲོན་མེ་སོགས་ཀྱི་སྐབས་སུ་བསྒྲུབ་པ་ཡིན་ནམ། འོན་ཏེ་
གཞན་ཞིག་བཤད་རྒྱུ་ཡོད། དང་པོ་ལྟར་ན་ཤིན་ཏུ་མི་འཐད་དེ། ཤེས་རབ་སྒྲོན་མེའི་སྐབས་སུ་ཆོས་ཐམས་
ཅད་བདེན་པར་མེད་ཀྱང་རང་མཚན་གྱིས་གྲུབ་པར་ཞལ་གྱིས་བཞེས་ཡོད་པ་གང་ཞིག ཐལ་འགྱུར་བའི་སློབ་
དཔོན་རྣམས་ཀྱིས་ཆོས་ཐམས་ཅད་རང་མཚན་གྱིས་གྲུབ་པ་སངས་རྒྱས་དང་མགོན་པོ་ཀླུ་སྒྲུབ་སོགས་ཀྱི་དགོངས་
པ་མཐར་ཐུག་མ་ཡིན་པར་རང་མཚན་གྱིས་གྲུབ་པའི་ཆོས་རྡུལ་ཙམ་ཡང་མེད་ཅེས་ལེགས་ལྡན་འབྱེད་ལ་སྐྱོན་མང་
དུ་བརྗོད་པའི་ཕྱིར། གཉིས་པ་སླ། ལེགས་ལྡན་འབྱེད་ཀྱིས་ཆོས་རྣམས་རང་མཚན་གྱིས་གྲུབ་པར་འདོད་དེ།
སེམས་ཙམ་པས་གཞན་དབང་ཡོངས་གྲུབ་བདེན་གྲུབ་དང་། ཀུན་བཏགས་ཀྱི་ཆོས་རྣམས་བདེན་པར་མ་གྲུབ་
ཅེས་བཤད་པ་ལ་ཀུན་བཏགས་བདེན་པར་མ་གྲུབ་ཅེས་པ་ཡང༌། ཀུན་བཏགས་རང་འཛིན་རྟོག་པའི་ཞེན་
གཞིར་རང་མཚན་གྱིས་མ་གྲུབ་ཅེས་པའི་དོན་ཡིན་ལ། ལེགས་ལྡན་འབྱེད་ཀྱིས་དེ་བཀག་ནས་ཆོས་ཐམས་ཅད་
རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པར་ཤེས་རབ་སྒྲོན་མེ་ལས། ཀུན་བཏགས་ནི་མེད་པ་མ་
ཡིན་ཏེ། ཞེས་གསུངས་ལ། འདི་ནི་རང་རྒྱུད་པས་རང་མཚན་ཞལ་གྱིས་བཞེས་པའི་གཞུང་གསལ་ཤོས་ཡིན་ལ།
དབུ་མ་ཐལ་འགྱུར་བ་དང་རང་རྒྱུད་པ་གཉིས་ལ་ཆོས་ཅན་མཐུན་སྣང་བ་མེད་པའང་གནད་འདི་ཡིན་ནོ། །
དེས་ན་ལེགས་ལྡན་འབྱེད་ཀྱིས་དབུ་མ་ཐལ་འགྱུར་བའི་ལུགས་སངས་རྒྱས་ཀྱི་དགོངས་པ་མཐར་ཐུག་ཏུ་བསྒྲུབ་
ཡོད་མེད་ཤིན་ཏུ་གསལ་ཞིང་གྲགས་ཆེ། གཞན་ཡང་ཁྱོད་རང་གིས་ཀྱང་དབུ་མ་བ་གསུམ་གྱི་ཤིང་རྟའི་སྲོལ་
འབྱེད་དང་། འབྱེད་བྱེད་ཀྱི་བསྟན་བཅོས། དེ་དག་གིས་ཕྱེ་བའི་ཤིང་རྟའི་སྲོལ་སོགས་སོ་སོར་བཤད་སྐབས་སུ།
ལེགས་ལྡན་འབྱེད་དབུ་མ་རང་རྒྱུད་པའི་ཤིང་རྟའི་སྲོལ་འབྱེད་དང་། ཤེས་རབ་སྒྲོན་མེ་རྣམས་སུ་སློབ་དཔོན་
སངས་རྒྱས་བསྐྱངས་ཀྱི་འགྲེལ་བ་བུདྡྷ་བ་ལི་ཏར་སྐྱོན་བརྗོད་མང་དུ་བཏང་ནས་ཀླུ་སྒྲུབ་ཡབ་སྲས་ཀྱི་དགོངས་པ་
མཐར་ཐུག་རང་རྒྱུད་དུ་བཀྲལ་ནས་དབུ་མ་རང་རྒྱུད་པའི་ཤིང་རྟའི་སྲོལ་ཕྱེ་བ་རེད། ཅེས་བཤད་པ་འདི་དང་
གོང་དུ་བཤད་པ་གཉིས་རང་ཚིག་སྔ་ཕྱིའི་ནང་འགལ་ལོ། ། འོན་ཀྱང་འཕགས་པ་ཐོགས་མེད་དང༌། ཞི་བ་
འཚོ། ལེགས་ལྡན་འབྱེད་སོགས་སློབ་དཔོན་འདི་རྣམས་རང་རང་གི་གཞུང་གི་བཤད་ཚུལ་ལམ་འགྲེལ་ཚུལ་དང་
བསྟུན་ནས་འདི་སེམས་ཙམ་པ་ཡིན་འདི་རང་རྒྱུད་པ་ཡིན་ཞེས་བཤད་པ་ཙམ་མ་གཏོགས་ཁ་ཚོན་གཅོད་དཀའ་བ་
• 23 •



རྗེ་བདག་ཉིད་ཆེན་པོས་བདག་ཅག་འདྲ་བ་རྣམས་ཀྱིས་བཤད་པར་དཀའ་ཞེས་གསུངས་ལ། དེས་ན་རང་ཅག་
རྣམས་ཀྱིས་སྨོས་མ་དགོས་སོ། ། ཡང་《སྤྱི་བཤད》དུ། ཐེག་ཆེན་དུས་སྐབས་ལ་ཐོན་དུས། སྟོན་པར་ལྷ་
སྒྲུང་གི་ཕྱོགས་ནས་བཤད་ཚུལ་སྣ་ཚོགས་བྱུང་ཡོད་དེ། དཔེར་ན། སངས་རྒྱས་ལ་སྐུ་གསུམ་གྱི་རྣམ་གཞག་
སོགས་སུ་དབྱེ་ནས། སངས་རྒྱས་མེད་པའི་ས་ཕྱོགས་མེད་པ་དང་། ནམ་མཁས་གར་ཁྱབ་ལ་སངས་རྒྱས་ཀྱིས་
ཁྱབ་པར་བརྗོད་པ་ལྟ་བུ་ཡིན། ཞེས་བཤད་པ་འདིའང་མི་འཐད་དེ། དེ་རྣམས་མི་ཚང་མའི་བློ་ངོར་མི་ཤོང་
བའི་རྒྱུ་མཚན་གྱིས་ལྷ་སྒྲུང་གི་ཕྱོགས་ནས་བཤད་ཚུལ་ལམ་དོན་དངོས་མིན་པའི་བཤད་ཚུལ་ཡིན་ཟེར་བ་ལས་རྒྱུ་
མཚན་གཞན་མེད་ལ། མི་རྣམས་ཀྱི་བློ་ངོར་མི་ཤོང་ཞེས་པ་ཡང་། མི་ཐམས་ཅད་ཀྱི་བློ་ངོར་མི་ཤོང་བ་མ་ཡིན་
པར་མི་ཕལ་བ་འགའ་ཤས་ཀྱི་བློ་ངོར་མི་ཤོང་བའི་རྒྱུ་མཚན་ཡིན་དགོས་ལ། དེས་ན་ཉིད་ཀྱིས་བརྩམས་པའི་ནང་
དོན་རིག་བའི་སྤྱི་བཤད་འདིའང་མི་ཕལ་བ་འགའ་ཤས་ཀྱི་བློ་ངོར་མི་ཤོང་བས་འདི་ཡང་ལྷ་སྒྲུང་གི་བཤད་ཚུལ་ལས་
དོན་དངོས་མིན་ཟེར་ན་ཁྱོད་ཀྱིས་ཇི་ལྟར་འགོག དེར་མ་ཟད་དེང་དུས་ཀྱི་ཚན་རིག་གི་གྲས་སུའང་མི་ཕལ་བ་
རྣམས་ཀྱི་བློ་ངོར་མི་ཤོང་བའི་ཡ་མཚར་བའི་གནས་མང་དུ་མཆིས་ལ། དེ་དག་གི་གནས་ལུགས་ཇི་ལྟ་བ་བཞིན་སྤྱི་
བཤད་མཁན་པོ་ཁྱོད་ཀྱིས་ཀྱང་རྟོགས་དཀའ་བས། དེ་རྣམས་ཀྱང་དོན་དངོས་མིན་ཟེར་དགོས་བས་འདི་ནི་ཅུང་
ཟད་ཐལ་དྲགས་པའི་སྨྲ་བ་རང་ཡིན་སྙམ། ཡང་དེ་དག་ལྷ་སྒྲུང་གི་གྲས་སུ་འཇོག་ན། སེམས་ཅན་མེད་པའི་ས་
ཕྱོགས་མེད་པ་དང༌། ནམ་མཁས་གར་ཁྱབ་ལ་སེམས་ཅན་གྱིས་ཁྱབ་པར་རིགས་པ་དང་ཚན་རིག་གིས་གྲུབ་པ་
ཡང་ལྷ་སྒྲུང་གི་གྲས་སུ་འཇོག་རུང་ངམ། དེས་ན་སྤྱིར་མདོ་སྡེ་རྣམས་སུ་གསུངས་པ་ལས་རང་གི་བློ་ངོར་ཤོང་
བའམ། ཡང་ན་ཉམས་སུ་ལེན་ནུས་པ་རྣམས་རང་ནུས་གང་ཡོད་ཀྱིས་ཉམས་སུ་ལེན་དགོས་ཀྱི་རང་གི་བློ་ངོར་མི་
ཤོང་བའི་གནས། དཔེར་ན། སངས་རྒྱས་ཀྱི་ཐུན་མོང་མ་ཡིན་པའི་མཛད་པ་རྣམས་ལྷ་སྒྲུང་གི་བཤད་ཚུལ་ཙམ་
ལས་དོན་དངོས་མིན་པར་བཤད་ན་གཞུང་ལུགས་ནས་དེ་ཆོས་སྤོང་གི་ལས་སུ་འགྱུར་བར་བཤད་པས་གྲོགས་པོ་
ཁྱོད་ལ་སྙིང་ཉེ་བའི་དྲན་སྐུལ་དུ་བྱས་སོ། ། ཡང་《སྤྱི་བཤད》དུ། བེམ་རིག་རྒྱུན་ཆད་པའི་དོན་ཡང་ལས་ཉོན་
གྱིས་འཕངས་པའི་ཤ་རུས་གདོས་བཅས་ཀྱི་གཟུགས་ཕུང་དང་དེ་ལ་བརྟེན་ནས་སྐྱེས་པའི་སྡུག་བསྔལ་གྱི་ཚོར་བ་ལྟ་
བུ་ལ་གོ་དགོས། དཔེར་ན། སྟོན་པ་ཞལ་བཞུགས་དུས་ཁོང་གི་དངོས་སློབ་མོངྒལ་གྱི་བུ་མུ་སྟེགས་པའི་ལག་ཏུ་
ཤོར་ཏེ་ཤ་ཉོག་རུས་ཉོག་ཏུ་བཏངས་པས་ཁོང་ལ་སྡུག་བསྔལ་གྱི་ཚོར་བ་དྲག་པོ་སྐྱེས་པ་ལྟ་བུས་མཚོན་ཐུབ་པ་ཡིན།
ཞེས་དང་། ཡང་། མོངྒལ་གྱི་བུ་སྐུ་མྱ་ངན་ལས་འདས་ཚེ་ལས་ཉོན་གྱི་དབང་གིས་བྱུང་བའི་ ཤ་རུས་གདོས་
བཅས་ཀྱི་གཟུགས་ཕུང་དང་། དེ་ལ་བརྟེན་ནས་སྐྱེས་པའི་སྡུག་བསྔལ་གྱི་ཚོར་བ་ཡང་སྤངས་ཟིན་པས་མར་མེ་ཤི་
བ་ལྟར་བེམ་རིག་རྒྱུན་ཆད་པར་བརྗོད་པ་མ་གཏོགས་དགྲ་བཅོམ་པ་དེའི་རྣམ་ཤེས་ཀྱི་རྒྱུན་ཆད་པར་བརྗོད་པ་མ་
ཡིན་ནོ། ། འོ་ན་དགྲ་བཅོམ་པ་དེ་མར་མེ་ཤི་བ་ལྟར་བེམ་རིག་རྒྱུན་ཆད་དུས་ཁོའི་སྐྱེ་བ་ཕྱི་མ་ཇི་ལྟར་བླངས་ཏེ་
གནས་དགོས་པ་ཡིན་ཞེ་ན། ཁོའི་སྐྱེ་བ་ཕྱི་མ་ནི་ཟག་མེད་ཀྱི་ལས་ཉོན་དང་གཏན་དུ་བྲལ་བའི་དགེ་སེམས་ཁྱད་
པར་ཅན་གྱི་ནུས་པ་ཞིག་དང་། སྨོན་ལམ་གྱི་སྟོབས་ལ་བརྟེན་ནས་ལེན་དགོས་པར་འདོད་ཅིང་། ཞེས་པ་འདི་
རྣམས་ཀྱང་བསམ་པར་བྱ་སྟེ། བེམ་རིག་རྒྱུན་ཆད་འདོད་པ་དག་གི་ལུགས་ཀྱི་བེམ་རིག་རྒྱུན་ཆད་ཀྱི་དོན་བཤད་
པ་ཡིན་ལ། དེ་དག་གི་ལུགས་ལ་སྔ་མའི་ལས་ཉོན་གྱི་འཕངས་འབྲས་སུ་གྱུར་བའི་ཕུང་བོ་འགག་པ་དང་། སྒྲིབ་
བཅས་ཀྱི་སེམས་འགག་པ་བེམ་རིག་རྒྱུན་ཆད་ཀྱི་དོན་ཡིན་ན། སེམས་ཙམ་པ་དང་རང་རྒྱུད་པ་གཉིས་ཀྱིས་ཀྱང་
བེམ་རིག་རྒྱུན་ཆད་འདོད་དགོས་ཏེ། དེ་གཉིས་ཀའི་ལུགས་ལའང་ལྷག་མེད་ཀྱི་ཚེ་སྒྲིབ་བཅས་ཀྱི་སེམས་འགག་
པ་དང་། འཕངས་འབྲས་སུ་གྱུར་བའི་ཕུང་བོ་འགག་པར་འདོད་པའི་ཕྱིར། དེ་ལྟར་འདོད་དེ་གཉིས་ཀའི་
ལུགས་ལ་ལྷག་མེད་དགྲ་བཅོམ་གྱི་དོན་ཡོད་པའི་ཕྱིར། དེར་མ་ཟད་མདོ་ལས་མར་མེ་ཤི་བར་གྱུར་བ་བཞིན་ཞེས་
• 24 •



2
པའི་དོན་འགྲེལ་ཚུལ་ཡང་བེམ་རིག་རྒྱུན་ཆད་མི་འདོད་པའི་རང་རྒྱུད་པ་སོགས་ཀྱིས་འགྲེལ་ཚུལ་དང་། ། དེ་
འདོད་པའི་བྱེ་བྲག་སྨྲ་བ་དག་གིས་འགྲེལ་ཚུལ་ཡང་འདྲ་དགོས་པར་འགྱུར་ཏེ། རང་རྒྱུད་པ་སོགས་ཀྱིས་མདོ་
དེའི་དོན་ལྷག་མེད་ཀྱི་ཚེ་སྔ་མའི་ལས་ཉོན་གྱི་འཕངས་འབྲས་སུ་གྱུར་བའི་ཕུང་བོ་འགགས་པ་དང༌། སྒྲིབ་བཅས་
ཀྱི་སེམས་འགགས་པ་ལ་དགོངས་པར་བཤད་ལ། བེམ་རིག་རྒྱུན་ཆད་འདོད་པ་དག་གིས་ཀྱང་བེམ་རིག་རྒྱུན་
ཆད་ཀྱི་དོན་སྒྲིབ་བཅས་ཀྱི་སེམས་འགགས་པ་དང་། སྔ་མའི་འཕངས་འབྲས་སུ་གྱུར་བའི་ཕུང་བོ་འགགས་པ་ལ་
བཤད་པར་ཁྱོད་ཀྱང་འདོད་པས། དེས་ན་མདོ་དེའི་འགྲེལ་ཚུལ་ཡང་གཅིག་ཏུ་འགྱུར་རོ། ། དེ་ལྟ་མ་ཡིན་
པར་བྱེ་བྲག་སྨྲ་བ་དག་གི་ལུགས་ལ་བེམ་རིག་རྒྱུན་ཆད་དུས་མར་མེ་ཤི་བ་ལྟར་དགྲ་བཅོམ་པ་དེ་དག་གི་རྣམ་ཤེས་ཀྱི་
རྒྱུན་གཏན་ཆད་དུ་འདོད་དེ། དེ་དག་གི་ལུགས་ལ་ལམ་བདེན་གྱི་ཁྱད་ཆོས་བཞི་ཡང་རྣམ་ཐར་སྒོ་གསུམ་ལས་
སྨོན་མེད་རྣམ་ཐར་ལ་སྦྱར་བའི་རྒྱུ་མཚན་ཡོད་པའི་ཕྱིར། དེས་ན་ཁྱོད་ཀྱིས་དགྲ་བཅོམ་པ་དེ་མར་མེ་ཤི་བ་ལྟར་
བེམ་རིག་རྒྱུན་ཆད་དུས་ཁོའི་སྐྱེ་བ་ཕྱི་མ་ཇི་ལྟར་བླངས་ཏེ་གནས་པ་ཡིན་ཞེ་ན། ཞེས་སྐྱེ་བ་ལེན་ཚུལ་ཞིག་བཤད་
པ་འདི་མོ་གཤམ་གྱི་བུའི་སྐྱེ་བ་ལེན་ཚུལ་བཤད་པ་དང་གཉིས་སུ་མ་མཆིས་པར་སེམས་སོ། ། ཡང་། 《སྤྱི་
བཤད》ལས། ཁོ་བོས་བལྟས་ན། 《བྱམས་ཆོས་སྡེ་ལྔ》རྩོམ་མཁན་གྱི་རྗེ་བཙུན་བྱམས་པ་མགོན་པོ་ནི་དགའ་
ལྡན་ཡིད་དགའ་ཆོས་འཛིན་དུ་བཞུགས་པར་གྲགས་པའི་རྒྱལ་བ་བྱམས་པ་ལ་གོ་རྒྱུ་མིན་པར། དེའི་མིང་ཅན་གྱི་
ནང་བའི་པཎྜི་ཏ་ཞིག་ཡིན་པར་མངོན། ཞེས་སོགས་རྒྱུ་མཚན་མང་པོ་ཞིག་བཀོད་འདུག་ཀྱང་དཔྱད་པར་རིགས་
ཏེ། སྐབས་དེར་ཐེག་པ་ཆེན་པོའི་དགེ་བའི་བཤེས་གཉེན་སྦས་པའི་བརྟུལ་ཞུགས་སྤྱོད་པ་མང་པོ་ཞིག་དབེན་
པའི་ནགས་ཁྲོད་དུ་ཡོང་ནས་རྣལ་འབྱོར་སྒོམ་བཞིན་ཡོད་ཀྱང་། བྱམས་ཆོས་སྡེ་ལྔ་རྩོམ་མཁན་གྱི་རྗེ་བཙུན་
བྱམས་པ། དེའི་ནང་གི་པཎྜི་ཏ་སྦས་པའི་བརྟུལ་ཞུགས་འཛིན་པ་ཞིག་ཡིན་པའི་གཏན་ཚིགས་ཡང་དག་མེད་ལ།
སྤྱིར་བྱམས་ཆོས་རྣམས་ཇི་ལྟར་བརྩམས་ཚུལ་དང་རྩོམ་དུས་ལ་མཁས་པ་ཨབྱཱ་ཀ་ར་དང་སེང་གེ་བཟང་བོ་སོགས་ཀྱི་
བཤད་ཚུལ་མི་མཐུན་པ་མང་དུ་མཆིས་ཀྱང༌། རྗེ་ཡབ་སྲས་སོགས་མཁས་པའི་དབང་བོ་རྣམས་ལ་དོགས་བློ་ཙམ་
ཡང་མ་ཤར་བར་ཐམས་ཅད་ཀྱིས་འཕགས་པ་ཐོགས་མེད་ཀྱིས་མི་ལོ་བཅུ་གཉིས་ཀྱི་རིང་ལ་རྗེ་བཙུན་བྱམས་མགོན་
བསྒྲུབ་སྟེ། མཐར་རྗེ་བཙུན་གྱི་ཞལ་གཟིགས་ནས་རྗེ་བཙུན་གྱི་རྫུ་འཕྲུལ་གྱིས་དགའ་ལྡན་ཡིད་དགའ་ཆོས་འཛིན་
དུ་གཤེགས་ཤིང་ཡུམ་གྱི་མདོ་ལ་སོགས་པ་དངོས་སུ་གསན་ནས་རྗེ་བཙུན་གྱིས་མཛད་པའི་བྱམས་ཆོས་སྡེ་ལྔ་མི་ཡུལ་
དུ་གདན་དྲངས་པ་སོགས་ཀྱི་ལོ་རྒྱུས་འདི་བཀོད་ཡོད་པ་རང་རང་གི་གཞུང་རྣམས་སུ་གསལ་ལ། དེ་ལས་ལྡོག་སྟེ་
བཤད་པ་འདི་ནི་ཁྱོད་ནང་རིག་དངོས་ཡོད་བདེན་དོན་ལ་དང་ཞེན་གྱིས་སྦྱར་བ་ཡི་རང་བའི་ཡུལ་དུ་ཆེ་ནའང་ད་
དུང་དོན་དངོས་ལ་སུས་བརྩམས་དཔྱད་དགོས་འདུག་པས་བློ་གསལ་རྣམས་ཀྱིས་དཔྱད་པར་བྱའོ། ། ཡང་《སྤྱི་
བཤད》ན། སྤྱིར་ནང་བ་སངས་རྒྱས་པའི་ལུགས་འདིར་སྐྱེ་བ་ལ་ཐོག་མ་དང་ཐ་མ་མེད་མར་འདོད་པའི་ཕྱིར།
ཞེས་པའང་ནང་བ་སངས་རྒྱས་པའི་ལུགས་དང་མི་མཐུན་པའི་གཏམ་ཡིན་ཏེ། ནང་བ་སངས་རྒྱས་པའི་ལུགས་
འདིར་སྐྱེ་བ་ལ་ཐོག་མ་མེད་པ་བདེན་ཡང་ཐ་མ་མེད་པར་མི་འདོད་དེ། མདོ་ལས། ཐོག་མེད་གྱུར་ཀྱང་ཐ་མ་
དང་ལྡན་པ། ། ཞེས་དང་། སློབ་དཔོན་སེང་གེ་བཟང་པོའི་འགྲེལ་ཆུང་དོན་གསལ་ལས་ཀྱང་སྐྱེ་བོ་ཐམས་
ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཅན་ཡིན་ཏེ། ཞེས་གསུངས་པ་སོགས་
ཕར་གཞུང་ན་ཤིན་ཏུ་གསལ་བའི་ཕྱིར། དེར་མ་ཟད་སེམས་ཅན་ཐམས་ཅད་ཀྱི་རྒྱུད་ན་རིགས་ཡོད་པ་འདིས་
ཀྱང་སྐྱེ་བ་ལ་ཐ་མ་ཡོད་པར་འགྲུབ་སྟེ། ཐེག་པ་ཆེན་པོ་རྒྱུད་བླ་མའི་འགྲེལ་བ་ལས། རང་བཞིན་གྱིས་རྣམ་པར་
དག་པའི་རིགས་ཡོད་པའི་ཕྱིར་འགའ་ཡང་གཏན་རྣམ་པར་དག་པར་མི་འགྱུར་བ་ནི་འོས་མེད་དོ། ། ཞེས་
གསུངས་པའི་ཕྱིར་རོ། ། 《སྤྱི་བཤད》ལས། ལུགས་འདིས། གཞི་ཐམས་ཅད་མཚན་ཉིད་གསུམ་གྱི་ནང་དུ་
• 25 •



འདུ་བར་བཞེད་པས་འདིར་མཚན་ཉིད་གསུམ་གྱི་དོན་ཅུང་ཟད་བཤད་ན། ཀུན་བཏགས་རིགས་པ་ཡང་དག་
གིས་གཏན་ལ་ཕབ་པ་མ་ཡིན་པར་མིང་བརྡས་བཞག་ཙམ་དུ་གྲུབ་པའི་ཆོས། དཔེར་ན་རི་བོང་རྭ་དང་ནམ་
མཁའ་ལྟ་བུ། ཞེས་པ་འདི་ཡང་མདོ་སྡེ་དགོངས་འགྲེལ་ལས་བཤད་པའི་སེམས་ཙམ་པའི་ལུགས་ཀྱི་མཚན་ཉིད་
གསུམ་གྱི་ནང་དུ་འདུ་བ་ཡིན་ཞེས་བཤད་པ་ཡིན་ཏེ། ཁྱོད་ཀྱིས་སེམས་ཙམ་པས་མཚན་ཉིད་གསུམ་བཤད་པའི་
སྐབས་ཀྱི་ཀུན་བཏགས་ལ་རི་བོང་རྭ་དང་ནམ་མཁའ་གཉིས་བཞག་ཅིང་རི་བོང་རྭ་འདིའི་ཀུན་བཏགས་སུ་བཞག་
པ་འབྲེལ་མེད་ལ། ནམ་མཁའ་ཡང་དེ་མ་ཡིན་པའི་ཕྱིར། ནམ་མཁའ་ཚད་མ་བ་ལ་གྲགས་པའི་རང་མཚན་ཏེ
རང་མཚན་དང་དངོས་པོ་དོན་གཅིག་ཅེས་པའི་རང་མཚན་དུ་མ་གྲུབ་པ་ཙམ་གྱིས་སེམས་ཙམ་པའི་མཚན་ཉིད་
གསུམ་བཞག་པའི་སྐབས་ཀྱི་ཀུན་བཏགས་སུ་བཞག་པ་ཡིན་ནའང་མི་འཐད་དེ། དེ་འདྲའི་རང་མཚན་གྱིས་མ་
གྲུབ་པ་མདོ་སྡེ་བས་ཀྱང་རྟོགས་ལ། མཚན་ཉིད་གསུམ་བཤད་པའི་སྐབས་ཀྱི་རང་མཚན་གྱིས་མ་གྲུབ་ཅེས་
རང་འཛིན་རྟོག་པའི་ཞེན་གཞིར་རང་མཚན་གྱིས་མ་གྲུབ་ཅེས་པའི་དོན་ཡིན་ལ། ཉན་ཐོས་སྡེ་བས་ཆོས་རྣམས་
རང་འཛིན་རྟོག་པའི་ཞེན་གཞིར་རང་མཚན་གྱིས་མ་གྲུབ་པར་ཡོད་པར་འཇོག་མི་ཤེས་ཏེ། སྟོང་ཐུན་ལས།
འོན་ཀྱང་ནམ་མཁའ་ནམ་མཁའི་མིང་འཇུག་པའི་འཇུག་གཞིར་ནམ་མཁའ་རང་གི་གནས་ཚོད་ཀྱི་དབང་གིས་གྲུབ་
པར་འདོད་ཅིང་། དེ་ལྟར་མ་གྲུབ་ན་ནམ་མཁའ་ཡོད་པར་འཇོག་མི་ཤེས་སོ། ། ཞེས་གསུངས་པའི་ཕྱིར།
དེས་ན་སེམས་ཙམ་པས་མཚན་ཉིད་གསུམ་བཤད་པའི་སྐབས་ཀྱི་ཀུན་བཏགས་ནི་རང་འཛིན་རྟོག་པའི་ཞེན་གཞིར་
རང་མཚན་གྱིས་གྲུབ་པའམ་གྲུབ་པར་སྒྲོ་བཏགས་པ་སྟེ། རང་ཉིད་གང་གིས་སྟོང་བ་ཡོངས་གྲུབ་ཏུ་འཇོག་པའི་
སྐབས་སུ་མཁོ་བའི་ཀུན་བཏགས་ཡིན་ལ། རང་ཉིད་གང་གིས་སྟོང་བ་ཡོངས་གྲུབ་ཏུ་འཇོག་པའི་སྐབས་སུ་མི་
མཁོ་བའི་ཀུན་བཏགས་དེ། སྤྱི་མཚན་དང་ནམ་མཁའ་སོགས་སེམས་ཙམ་པས་མཚན་ཉིད་གསུམ་བཤད་པའི་
སྐབས་ཀྱི་ཀུན་བཏགས་མ་ཡིན་ཏེ། དྲང་ངེས་ལེགས་བཤད་སྙིང་བོ་ལས། སྤྱིར་ཀུན་བཏགས་ལ་སྤྱི་མཚན་
ཐམས་ཅད་དང་ནམ་མཁའ་ལ་སོགས་པ་དུ་མ་ཞིག་ཡོད་ཀྱང་དགོངས་འགྲེལ་ལས་མ་གསུངས་པ་ནི་ཀུན་བཏགས་
གང་གིས་སྟོང་བ་ཡོངས་གྲུབ་ ཏུ་འཇོག་པའི་ སྐབས་ སུ་དེ་དག་མི་མཁོ་བས་སོ། ། ཞེས་གསུངས་ པའི་ཕྱིར།
གཞན་ཡང་ནམ་མཁའ་སེམས་ཙམ་པས་མཚན་ཉིད་གསུམ་བཤད་པའི་སྐབས་ཀྱི་ཀུན་བཏགས་མ་ཡིན་ཏེ། དེའི་
སྐབས་ ཀྱི་ སྟོང་གཞི་གཞན་དབང་ཡིན་པའི་ཕྱིར། དེར་ཐལ། ནམ་ མཁའ་ སྟོང་གཞི་གཞན་དབང་དང་།
ནམ་མཁའ་རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པའམ་གྲུབ་པར་སྒྲོ་བཏགས་པ་ནམ་མཁའི་སྟེང་
གི་ཀུན་བཏགས་དང་། དེ་ལྟར་མ་གྲུབ་པ་ནམ་མཁའི་སྟེང་གི་ཡོངས་གྲུབ་ཡིན་པའི་ཕྱིར་ཏེ། ཆོས་ཐམས་ཅད་
ཀྱི་སྟེང་གི་མཚན་ཉིད་གསུམ་ཡང་དེ་ལྟར་བཞག་ནས་དེ་འདྲའི་ཀུན་བཏགས་འགོག་པ་སོགས་སེམས་ཙམ་པའི་
གྲུབ་མཐའི་གནད་ཡིན་ཡིན་ལ་འདི་མ་གོ་བར་སེམས་ཙམ་པའི་ཀུན་བཏགས་ཞེས་པ་ཚིག་ཙམ་དུ་ཟད་དོ། །
ཡང་། 《སྤྱི་བཤད》ལས། གཞན་དབང་རྒྱུ་རྐྱེན་གཞན་ལ་བརྟེན་ནས་རང་དབང་མེད་པར་སྐྱེས་པ། འདི་
དང་དངོས་པོ་དོན་གཅིག། ཅེས་བཤད་པ་ནི་མདོ་སྡེ་བའི་ལུགས་ལ་རུང་ཙམ་སྣང་ལ། སྐབས་སུ་བབ་པ་
སེམས་ཙམ་པའི་མཚན་ཉིད་གསུམ་བཤད་པའི་སྐབས་ཀྱི་གཞན་དབང་དང་དངོས་པོ་དོན་གཅིག་ཡིན་ན་ནམ་
མཁའ་ཡང་དངོས་པོ་ཡིན་དགོས་ཏེ། གཞན་དབང་ཡིན་པའི་ཕྱིར། ནམ་མཁའ་སྟོང་གཞི་གཞན་དབང་ཡིན་
པ་གོང་དུ་བཤད་ཟིན་ལ་ལུགས་འདིར་ཆོས་ཐམས་ཅད་ཀྱི་སྟེང་དུ་མཚན་ཉིད་གསུམ་འཇོག་དགོས་པ་ཁྱོད་ཀྱིས་
ཀྱང་འདོད་པའི་ཕྱིར། འོན་ཀྱང་ནམ་མཁའ་གཞན་དབང་མ་ཡིན་ཏེ་གཞན་དབང་ཡིན་ན་རྐྱེན་གཞན་གྱི་དབང་
གིས་སྐྱེ་བ་ཡིན་གྱི་རང་དབང་གིས་མི་སྐྱེ་བའི་དངོས་པོ་ཞིག་ཡིན་དགོས་པའི་ཕྱིར་ཟེར་ན། གཞན་དབང་ཡིན་ན་
གཞན་དབང་གི་སྒྲ་བཤད་དུ་ཡོད་པས་མ་ཁྱབ་ཟེར་དགོས་ཚོད་དུ་སྣང་ཡང་། འདི་བའི་ལུགས་ལ་ཆོས་ཐམས་
• 26 •



ཅད་རང་གི་ཆོས་ཉིད་ལ་མ་བརྟེན་པར་སྡོད་པའི་མཐུ་མེད་པས་གཞན་དབང་དང་། ཡང་ཆོས་ཐམས་ཅད་ནང་
གི་བག་ཆགས་སྨིན་པའི་དབང་གིས་ཤར་བའི་སྣང་ཆ་ཙམ་དུ་འདོད་དགོས་ལ། དེས་ན་འདུས་མ་བྱས་རྣམས་
ཀྱང་ནང་གི་བག་ཆགས་སྨིན་པའི་སྟོབས་ལས་བྱུང་བའི་དབང་གིས་ཆོས་ཐམས་ཅད་གཞན་དབང་ཡིན་ཞེས་ཐེག་
བསྡུས་ལས། ཅིའི་ཕྱིར་གཞན་གྱི་དབང་ཞེས་བྱ་ཞེ་ན། རང་གི་བག་ཆགས་ཀྱི་ས་བོན་ལས་བྱུང་བ་ཡིན་པས།
དེ་ལྟ་བས་ན་རྐྱེན་གྱིས་གཞན་དབང་ཡིན་ནོ། ། སྐྱེས་ནས་ཀྱང་སྐད་ཅིག་ལས་ལྷག་པར་བདག་ཉིད་གནས་བར་
མི་ནུས་པས་ན་གཞན་གྱི་དབང་ཞེས་བྱའོ། ། ཞེས་ཀྱང་གསུངས་པས་སྐབས་དོན་སྟོར་བ་ཡིན་ནམ་དཔྱད་པར་
འཚལ། ཡང་《སྤྱི་བཤད》དུ། ཡོངས་གྲུབ་རིགས་པ་ཡང་དག་གིས་གཏན་ལ་ཕབ་པའི་གནས་ལུགས་མཐར་
ཐུག་འདི་དང་སྟོང་ཉིད་དོན་གཅིག ཅེས་པའང་མི་འཐད་དེ། འདི་ལ་གང་ཟག་གི་བདག་མེད་ཕྲ་མོ་ཡང་ཡོད་
པའི་ཕྱིར། དེར་ཐལ། དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་ཏེ། ། གཅིག་པུ་ཁོ་ནར་
བརྗོད་པ་ཡིན། ། ཞེས་དང་། བློ་བརྟན་གྱི་འགྲེལ་བཤད་ལས། རྣམ་པར་དག་པའི་སྤྱོད་ཡུལ་འདི་རྣམ་པ་
གཉིས་ནི་ཡོངས་སུ་གྲུབ་པའི་ངོ་བོ་ཉིད་གཅིག་པུས་བརྗོད་དེ། ཞེས་གསུངས་པའི་ཕྱིར། དེ་ལྟར་ན་གང་ཟག་
གི་བདག་མེད་ཕྲ་མོ་ཡང་སྟོང་ཉིད་ཡིན་དགོས་ལ། དེ་སྟོང་ཉིད་ཡིན་ན་སེམས་ཙམ་པའི་ལུགས་ཀྱི་སྟོང་ཉིད་ཀྱང་
ཉན་ཐོས་སྡེ་བས་རྟོགས་དགོས་པར་ཐལ་བས་བརྟག་པར་བྱའོ། ། ཡང་། ་《སྤྱི་བཤད》དུ། རང་རྒྱུད་པའི་
ལུགས་འདིར་རྟོག་པས་བཏགས་ཙམ་དང་ཐ་སྙད་དུ་རང་གི་མཚན་ཉིད་ཀྱིས་གྲུབ་པ་གཉིས་མི་འགལ་བའི་གནད་
ཀྱང་འདི་ལ་ཐུག་འདུག ཅེས་པའང་མི་འཐད་དེ། རང་རྒྱུད་པའི་ལུགས་ལ་ཆོས་ཐམས་ཅད་ཐ་སྙད་དུ་རང་
མཚན་གྱིས་གྲུབ་ཀྱང་རྟོག་པས་བཏགས་པ་ཙམ་མ་ཡིན་ཏེ། རྟོག་པས་བཏགས་ཙམ་ཞེས་པའི་ཙམ་སྒྲས་ཐ་སྙད་
དུ་ རང་མཚན་གྱིས་གྲུབ་པ་གཅོད་དགོས་པས། འདི་བའི་ལུགས་ལ་ཆོས་ ཐམས་ཅད་རང་མཚན་གྱི་གྲུབ་པ་
གཅོད་དགོས་པས། འདི་བའི་ལུགས་ལ་ཆོས་ཐམས་ཅད་ཐ་སྙད་དུ་རང་མཚན་གྱིས་གྲུབ་ན་ཆད་མཐར་ལྟུང་
ངོ༌། ། དེ་ལྟ་ན་བློ་གནོད་མེད་ལ་སྣང་བའི་དབང་གིས་བཞག་པའམ་ཐ་སྙད་དུ་རང་མཚན་གྱིས་གྲུབ་དགོས་ལ་
དེ་ལྟར་ཡིན་པ་ཙམ་ཁྱོད་ཀྱིས་ཀྱང་འདོད་དོ། ། བློ་གནོད་མེད་ཀྱི་དོན་ཡང་རང་མཚན་སྣང་བ་ལ་གནོད་པ་མེད་
ཅིང་ཡུལ་གྱི་རང་མཚན་ལ་ཚད་མར་སོང་བ་ཞིག་དགོས་སོ། ། དེར་མ་ཟད་སེམས་ཙམ་པ་དང་ཐལ་འགྱུར་བ་
གཉིས་ཀའི་ལུགས་ལ་རྟོགས་པས་བཏགས་ཙམ་ཡིན་ན་ཤེས་བྱ་ལ་མི་སྲིད་མི་དགོས་ཀྱང་། རང་རྒྱུད་པའི་ལུགས་
ལ་རྟོག་པས་བཏགས་ཙམ་ཡིན་ན་ཤེས་བྱ་ལ་མི་སྲིད་དགོས་ཏེ། དགོངས་འགྲེལ་ལས་ནམ་མཁའི་མེ་ཏོག་ཇི་ལྟ་བ་
དེ་ལྟ་བར་ནི་མཚན་ཉིད་ངོ་བོ་ཉིད་མེད་པ་ཉིད་དུ་བལྟ་བར་བྱའོ། ། ཞེས་པ་སེམས་ཙམ་པ་དང་ཐལ་འགྱུར་བ་
གཉིས་ཀའི་ལུགས་ལ་ཀུན་བཏགས་ནམ་མཁའི་མེ་ཏོག་དང་འདྲ་བ་ནི་རྟོག་པས་བཏགས་ཙམ་གྱི་དཔེ་ཡིན་གྱི་ཤེས་
བྱ་ལ་མི་སྲིད་པའི་དཔེ་མིན་ལ། རང་རྒྱུད་པའི་ལུགས་ལ་ཤེས་བྱ་ལ་མི་སྲིད་པའི་དཔེ་ཡིན་པའི་ཕྱིར། དེས་ན་
རང་རྒྱུད་པའི་ལུགས་འདིར་རྟོག་པས་བཏགས་ཙམ་དང་ཐ་སྙད་དུ་རང་མཚན་གྱིས་གྲུབ་པ་གཉིས་མི་འགལ་བའི་
གནད་ཀྱང་འདི་ལ་ཐུག་འདུག ཅེས་མི་བཤད་པར་དེ་ལས་ཟློག་སྟེ་བཤད་ན་ཤིན་ཏུ་འགྲིག་གོ། །
，
(རྩོམ་སྒྲིག་འགན་ཁུར་བ།
བཀྲ་ཤིས་ཚེ་རིང་།)
• 27 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2）
J. NORTHWESTERN NATIONALITIES UNIVERSITY (Tibetan language)
《གྲུ་གུ་གོ་རྫོང》གི་ལོ་རྒྱུས་བདེན་དངོས་རང་བཞིན་བཤད་པ།
ཁ་སྒང་བཀྲ་ཤིས་ཚེ་རིང་།
(ནུབ་བྱང་མི་རིགས་སློབ་ཆེན་བོད་ཡིག་སྡེ་ཁག ཀན་སུའུ། ལན་གྲུ། 730030)
[ནང་དོན་གནད་བཤུས] 《གྲུ་གུ་གོ་རྫོང》ལས་བརྗོད་པ་མང་པོ་ཞིག་ནི་བོད་ཀྱི་ལོ་རྒྱུས་བྱུང་འཕེལ་ལ་འབྲེལ་ཆེ་བ་མ་ཟད།
ཏུན་ཧོང་གཏེར་ཡིག་སོགས་ལོ་རྒྱུས་ཀྱི་གཞུང་དུ་མ་ལས་བྱུང་བའི་ལོ་རྒྱུས་ཀྱི་དོན་དངོས་གནས་ཚུལ་དང་ཕན་ཚུན་བསྡུར་ནས་
བལྟས་ན། དེ་སྔ་གྲུ་བོད་མི་རིགས་གཉིས་ཀྱི་བར་བྱུང་བའི་གནས་ཚུལ་སྐོར་ཞིག་སྒྲུང་ཚིག་གི་ལམ་ནས་བརྗོད་པ་ཤ་སྟག་ཏུ་
མངོན་ཏེ། ཐ་ན་སྒྲུང་མིང་ལ་གྲུ་གུ་གོ་རྫོང་ཞེས་པའི་གནས་དེའང་ད་ལྟའི་ཐུ་རུ་ཕན་གཞོང་སར་ཡོད་པའི་གོ་རྫོང་སྟེ་རྒྱ་སྐད་དུ་
ཀའོ་ཁྲང་ཞེས་པའི་ཡུལ་དེ་ཡིན་པས་སོ། ། །
[བརྡ་ཆད་གཙོ་བོ] གེ་སར་སྒྲུང་། གྲུ་གུ གོ་རྫོང་། ལོ་རྒྱུས་དོན་དངོས།
【དཔེ་དེབ་དབྱེ་རྟགས I226. 3[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02=28—04
1
དང་པོ། གྲུ་གུ་མི་རིགས།
གྲུ་གུ་མི་རིགས་འདི་སྡོད་ཡུལ་ནི་ཀྲུང་གོའི་བྱང་ཕྱོགས་ཡིན་པ་དང་དེའི་ལོ་རྒྱུས་ཀྱི་ཁུངས་དེད་ན་ཧུའུ་རིགས་
( #g jཚོ)ཏེ་བོད་ཀྱི་ལོ་རྒྱུས་རྣམས་སུ་“ཧོར”དུ་འབོད་པའི་མི་རིགས་དེ་ཡིན། མི་རིགས་དེ་རིམ་གྱིས་ཧོས་ཧི་མི་
རིགས་ཏེ་རྒྱ་སྐད་དུ་“ཀླ#t ”ཟེར་བ་དེ་དང་གྲུ་གུ་ཟེར་བའི་མི་རིགས་འདི་གཉིས་སུ་གྱེས། དེའི་རྗེས་སུ་དེང་སང་
གི་ཡུ་གུར་དང་སོག་པོ་མི་རིགས་འདི་དག་བྱུང་། གྲུ་གུ་མི་རིགས་ཀྱི་ལོ་རྒྱུས་དེ་ཏུན་ཧོང་གཏེར་ཡིག་དང་《གླང་
རུ་ལུང་བསྟན 》1] དུ་གསལ་བར་གཞིགས་ན་དུས་རབས་བདུན་པ་དང་བརྒྱད་པའི་ཡར་སྔོན་ཙམ་དུ་ཡོད་པའི་
མིང་ཞིག་ཡིན་ལ་ལོ་རྒྱུས་ཀྱང་ཅུང་ཙམ་ལྡན་པའི་མི་རིགས་ཤིག་རེད། 《གྲུ་གུ་གོ་རྫོང》ནི་མི་རིགས་དེ་བརྗོད་
གཞིར་བཟུང་བའི་སྒྲུང་དཔེ་ཞིག་ཡིན་ལ། དེའི་ཆ་ནས་བཤད་ན་ལོ་རྒྱུས་བདེན་དངོས་རང་བཞིན་གསལ་བོ་
ཡོད་པའི་སྒྲུང་དེབ་ཅིག་རེད། འདིར་གསལ་བོར་བཤད་དགོས་པ་ཞིག་ལ། གླིང་སྒྲུང་གི་སྒྲུང་དཔེ་མང་པོ་ཞིག་
ཏུ་ལོ་རྒྱུས་ཀྱི་བདེན་དངོས་རང་བཞིན་མཚོན་པའི་ཚུལ་མང་པོ་ཡོད་པ་ལྟར་འདིར་སྒྲུང་དེབ་འདི་དམིགས་སུ་
བཟུང་ནས་བརྗོད་པ་ཡིན།
[རྩོམ་འབྱོར་ཉིན]2002-09-24
[རྩོམ་པ་པོ་ངོ་སྤྲོད] (1956-) མདོ་སྨད་ཐུན་ཏེ་ཁ་སྒང་གི་མི་ཡིན། བྲོ་ཧྲིའི་དམ་བཅའ་བཞག་ཅིང་དགེ་རྒན་ཆེན་མོའི་
ཐོབ་ཐང་བླངས་ཡོད། གཙོ་བོ་བོད་ཀྱི་ལོ་རྒྱུས་དང་རྩོམ་རིག་ཕྱོགས་ལ་དཔྱད་མུས་ཡིན།
• 28 •



གཉིས་པ། གྲུ་གུ་གོ་རྫོང་།
གྲུ་གུ་གོ་རྫོང་གི་གནས་ངོ་མ་གང་ཡིན་ཐད་ངོས་འཛིན་གསལ་བོ་ཞིག་མེད་པར་ལུས་ཡོད་ཀྱང་། ཁོ་བོས་ནི་
གནའ་བོའི་གྲུ་གུའི་ཡུལ་ཕྱོགས་སུ་གནས་སྐོར་དུ་ཕྱིན་པ་དང་ལོ་རྒྱུས་ཀྱི་དཔྱད་གཞི་གང་མང་ལ་ཅུང་ཙམ་བལྟས་
པའི་ རྗེས་སུ། གྲུ་གུ་གོ་རྫོང་ཟེར་བ་ནི་ད་ལྟའི་ཐུ་རུ་ཕན་ཡུལ་གྱི་“ཀའོ་ཁྲང”(ཟླ་ཊྛ)ཞེས་པའི་གནས་དེ་ཡིན་
པར་འདོད། ཁ་ཅིག་གིས《གླང་རུ་ལུང་བསྟན》དུ“ནུབ་བྱང་གོ་ཤིང་[2] བྱ་བ་ན། ། སངས་རྒྱས་བདེ་བའི་
འབྱུང་གནས་ཀྱི་སྐུ། །”ཞེས་བཀོད་པའི་གོ་ཤིང་ནི་ད་ལྟའི་གོ་ཁྲང་ལ་ངོས་འཛིན་པར་སྨྲ་ལ། མཁས་དབང་དོར་
ཞིས་ཕྱོགས་བསྒྲིགས་གནང་བའི《ལང་གྲུ་སྡེ་བཞི་སོགས་ཀྱི་དཀར་ཆག་ཕྱོགས་སྒྲིག 》གི་ཟུར་རྒྱན་དུ་འཕྲོས་པའི་
གཏམ་ལས། “ ལང་ཇུ་མཁར་གྱི་ལྷོ་ནུབ་ཕྱོགས་ན་ཧྲང་གོ་ཤིང( Et)དང་(# %)ཞ་གོ་ཤིང་ཞེས་པའི་ས་ཆ་
ཡོད” ཅེས་འཁོད་འདུག་པར་བརྟག་ན། ལུང་བསྟན་དེའི་བསྟན་ཡུལ་དངོས་དེང་སང་གང་གང་ཡིན་ཁ་ཚོན་
གཅོད་དཀའ་བ་དང་གོ་ཤིང་དང་གོ་ཁྲང་གཉིས་གཅིག་ཏུ་ངོས་འཛིན་མི་རུང་བ་ཡང་གོང་གསལ་གནས་ཀྱི་ཆ་ནས་
དཔྱད་ན་ཤིན་ཏུ་གསལ་ལ། མཁར་རྙིང་གི་སྒྲས་འཇུག་ཡུལ་ཡང་གནས་འདི་གཉིས་ཙམ་དུ་མ་ཟད་གཞན་དང་
གཞན་ན་ཡང་ཤིན་ཏུ་མང་བས་ཕྱིར་རོ། འོན་ཀྱང་གོ་ཤིང་བྱ་བ་འདི་ནི་སྔོན་དུས་རྒྱའི་གནའ་མཁར་གྱི་སྐད་དོད་
མ་འགྱུར་བར་བཀོད་པ་ཡིན་ཚུལ་དེ་ལས། གྲུ་གུ་གོ་རྫོང་བྱ་བའི་གོ་ནི་རྒྱུའི་གནའ་བོའི་མཁར་རྙིང་གི་མིང་ཟུར་
ཐོན་པར་བརྗོད་རུང་། ཡང་《གྲུ་གུ་གོ་རྫོང》ལས། ས་འདི་གོ་བྲག་མར་གཤམ་ན། ། ཞེས་པའི་ཚིག་ལས་
འབྱུང་བའི “གོ་བྲག”ནི་ཡུལ་དེའི་རྒྱབ་རིའི་ཕྱོགས་སུ་གོ་ཐུབ་པས་“གོ་རྫོང”གི་གོ་ནི་བོད་སྐད་དངོས་ཡིན་པ་དེ་
ལས་ཤེས་ཐུབ་ལ། གཞན་དུ་ན་གོ་ནི་གོ་མཚོན་བཙན་པོའི་དོན་ལའང་གོ་ཆོག་པས། གོ་རྫོང་ཞེས་པ་འདི་རྒྱ་
བོད་སྐད་གཉིས་ཟུང་དུ་སྦྱར་བའི་མིང་མིན་པའི་སྣང་བ་སྟེར་ཞིང༌། དེ་བོད་སྐད་གཞིར་བཞག་ལས་རྒྱའི་མིང
ཀའོ་ཁྲང་བྱུང་བར་བརྗོད་ན་ཅིས་མི་ཆོག།
ཁོ་བོས་ནི་《གེ་སར་སྒྲུང》ལས་བྱུང་བའི《གྲུ་གུ་གོ་རྫོང》བྱ་བའི་མིང་འདི་དམིགས་སུ་བཟུང་ནས་ཐུ་རུ་ཕན་
གཞོང་སའི་གནའ་བོའི་མཁར་རྙིང་ཀའོ་ཁྲུང་(#g)གི་མིང་དུ་སྦྱར་བ་ལ་རྒྱུ་མཚན་འདི་དག་ཡོད་དེ། གྲུ་གུ་མི་
རིགས་ཀྱི་གནའ་བོའི་སྡོད་ཡུལ་བྱང་ཕྱོགས་ཨ་ཐལ་རི་རྒྱུད་འདི་ཉིད་ཡིན་པས་རྫོང་འདིའི་གནས་ཀྱི་ཆ་ནས་གྲུ་གུའི་
ཕྱོགས་སུ་ཉེ་བ་དང་། མིང་གི་སྒྲ་གདངས་ངོས་ནས་བཤད་ན་ཡང་གོ་རྫོང་དང་ཀའོ་ཁྲང་གཉིས་ནི་སོ་སོར་དབྱེ་རུ་
མེད་པའི་མིང་ཡིན་པ་དང་། བོད་ཀྱི་ལོ་རྒྱུས་སྨྲ་བ་རྣམས་ཀྱིས་ཀྱང་བྱང་ཕྱོགས་ཀྱི་ས་འདི་ནི་གྲུ་གུ་དང་ཧོར་གྱི་ས་
ཆར་ངོས་འཛིན་པ་སོགས་རྒྱུ་མཚན་དུ་མའི་ངོས་ནས་བརྟག་ན་གྲུ་གུ་གོ་རྫོང་ནི་གནས་འདི་ཉིད་ཡིན་པར་ཐེ་ཚོམ་
མི་འདུག་པས་བོད་ཀྱི་ཤེས་རིག་གསར་རྙིང་སྤྱི་དང་གེ་སར་སྒྲུང་ལ་འཇུག་པ་ཡངས་པ་རྣམས་ཀྱི་སྙན་ལམ་དུ་སྦྲན་
གསུམ་པ། བོད་གྲུ་གཉིས་བར་གྱི་དོན་རྐྱེན་གྱི་བྱུང་བ་མཚོན་པ། །
གླིང་སྒྲུང་ཡོད་ཚད་ཀྱིས་བརྗོད་བྱ་དོན་གྱི་ཆ་ནས་ཧ་ལམ་མི་རིགས་དང་ས་ཁུལ་གང་རུང་བར་གྱི་དོན་རྐྱེན་
ནམ་བྱུང་བ་གང་རུང་བརྗོད་ཡོད་པ་ལྟ་བུ་སྟེ། དཔེར་ན། 《ཧོར་གླིང་གཡུལ་འགྱེད》ཅེས་པའི་“ཧོར”ནི་
གནའ་དུས་སུ་བྱང་ཕྱོགས་སུ་འཚོ་བའི་མི་རིགས་ཏེ་རྒྱ་སྐད་དུ“ཚg”བྱ་བའི་མི་རིགས་འདི་ཉིད་ཡིན་པར་འདོད་པ་
དང༌། “གླིང”་ནི་རང་རེ་ཨ་མདོ་ཕྱོགས་ཀྱི་ཚོ་ཁག་ཅིག་ཡིན་པར་ངོས་བཟུང་ཆོག་པ་བཞིན་དང་། 《ཁ་ཆེ་གཡུ་
རྫོང》དང་། 《སྟག་གཟིག་ནོར་རྫོང》། 《འཇང་གླིང་གཡུལ་འགྱེད 》ལྟ་བུ་རྣམས་སུའང་མི་རིགས་སམ་ས་ཁུལ་
• 29 •



ངེས་ ཅན་རེའི་དོན་རྐྱེན་ནམ་བྱུང་བ་ངེས་ཅན་རེ་མཚོན་གྱི་ཡོད་པ་བཞིན། 《གྲུ་གུ་གོ་རྫོང》དུའང་བོད་ཀྱི་ལོ་
རྒྱུས་ཀྱི་བྱུང་བ་གང་འཚམ་བརྗོད་པ་མཐོང་ཐུབ་སྟེ། དཔེར་ན། 《གྲུ་གུ་གོ་རྫོང》དེབ་དང་པོ་ལས། “ སྔ་
རབས་སྔ་མའི་དུས་ཚོད་ལ། ། གྲུ་གུའི་གདུང་རབས་བདུན་པའི་མཚམས། ། རྒྱལ་རབས་དང་པོའི་སྐུ་དུས་
ལ། ། བོད་རྒྱལ་སྲོང་བཙན་སྒམ་པོ་ཡིས། ། བོད་དམག་གྲུ་གུའི་ཡུལ་ལ་ཕབ། ། ”ཅེས་དང་“གྲུ་གུའི་
དབང་རི་མན་ཆོད་དེ། བོད་ཀྱི་མངའ་འབངས་སུ་བཀོད་འདུག་ཟེར།”ཞེས་བཀོད་འདུག་པ་ལས་ལོ་རྒྱུས་ཀྱི་
བདེན་དངོས་རང་བཞིན་ཞིག་མཚོན་པར་མ་ཟད། དེ་བདེན་པའི་ར་སྤྲོད་དུ་《 ཏུན་ཧོང་གཏེར་ཡིག》ནས་
ཁུངས་དྲངས་ཆོག་པ་འདི་ལྟ་སྟེ། “འོང་གི་འོག་ཏུ་བཙན་པོ་ཞབས་ཀྱིས་བཙུགས་ཏེ། བཟང(བྱང) ལམ་དུ་མ་
བྱུང་མ་དྲངས་པར། རྒྱ་དང་འ་ཞས་དཔྱའ་གཙལ(བཅལ)ལོ། ཐོག་མ་འ་ཞ་དེ་ནས་འབངས་སུ་མངའོ།”[3]
ཞེས་འཁོད་འདུག་པའི “བྱང་ལམ”དེ་གང་ཡིན་སྐོར་ཁོ་བོའི་དཔྱད་རྩོམ《 དུས་རབས་བདུན་པ་དང་བརྒྱུད་པའི་
དུས་ཀྱི་བོད་ལི་མཛའ་མཐུན་འབྲེལ་བའི་སྐོར་དཔྱད་པ》ཞེས་པའི་མཆན་འགྲེལ་དུ་རུ་མུ་ཧུན་དབྱིན(tn # # #)
ལགས་ཀྱིས་མཛད་པའི《ཞིན་ཅང་ནས་རྙེད་པའི་རིག་དངོས་ཁྲོད་ཀྱི་རང་རྒྱལ་གནའ་རབས་སྤུན་ཟླ་མི་རིགས་ཀྱི་ལོ་
རྒྱུས་རིག་གནས》ཞེས་པར་འཁོད་པ་ལྟར་ད་ལྟའི་ཞིན་ཅང་གི་ཡུལ་འདི་གནའ་དུས་འ་ཞ་རིགས་ཀྱི་སྡོད་ཡུལ་ཤིང་
ཤན་ནམ་ཤན་ཤན(# #)དང་ཆེ་མོ( )སོགས་ཡིན་པར་བརྗོད་ཡོད་ཀྱང་། མཁས་དབང་དུང་དཀར་ཚང་
གིས་མཛད་པའི་《ཆོས་སྲིད་ཟུང་འབྲེལ》དུ“རྒྱ་དང་འ་ཞ”ཞེས་པའི་རྒྱ་ནི་“ རྒྱ་གྲུ་གུ”ཡིན་པར་བསྟན་པ་དང་།
གྲུ་གུ་གོ་རྫོང་འདིའི་བདག་པོ་རྣམས་དུས་སྔ་མོ་ཞིག་ནས་རྒྱ་ནག་ལ་ཁྲག་རྒྱུད་ཀྱི་འབྲེལ་བ་ཡོད་པར་བཤད་པ་དེ་
ཡིས་སྐབས་འདིའི་རྒྱ་གྲུ་གུ་ཟེར་བ་ནི་གོ་རྫོང་འདིའི་བདག་པོར་གྱུར་བ་རྣམས་ཡིན་པ་རྟོགས་ནུས་སོ། ལོ་ངོ་སྟོང་
གི་སྔོན་དུ་སུས་ཀྱང་བཟོ་བཅོས་མ་རེག་པའི་ཡིག་རྙིང་འདི་ཡིས་རང་རེའི་མེས་པོ་རྣམས་ཀྱིས་དུས་སྔ་མོ་ཞིག་ནས་
ཡུལ་འདིར་འབྲེལ་བ་གནང་བ་ཡིན་ཚུལ་གསལ་བར་བསྟན་འདུག་ལ། དེ་དང་མཐུན་པར《ཐང་ཡིག་གསར་
རྙིང་ལས་བྱུང་བའི་བོད་ཆེན་པོའི་སྲིད་ལུགས》ཀྱི་ཤོག་ངོས9 པར། “དེའི་བུ་སྲོང་བཙན་སྒམ་པོ་སྟེ། ཁྲི་སྲོང་
བཙན་ནམ་སྤུར་རྒྱལ་ཞེས་ཀྱང་བྱ། དེ་འབངས་ལ་བྱམས་ཤིང་མཛངས་དཀྱེལ་ཆེ། རྟག་ཏུ་རྟ་ལ་བཅིབས་ནས་
འབྲོང་དང་རྐྱང་རྔོན་པར་འགྲོ། ཞི་ཡུལ་ཏེ་ནུབ་ལྗོངས་ཀྱི་རྒྱལ་ཕྲན་རྣམས་འབངས་སུ་མངའོ” ཞེས་བཀོད་
འདུག་པ་ལྟར་ཏེ། འདིར་གསལ་“ཞི་ཡུལ”ལ་ཁྱབ་ཆེ་ཆུང་གི་གོ་བ་ལེན་སྟངས་གཉིས་ཡོད་ཀྱང་“གྲུ་གུ་གོ་རྫོང”
འདི་ཅི་ལྟར་ཡང་“ཞི་ཡུལ”གྱི་ཁོངས་སུ་འདུ་བར་རྩོད་པ་མེད། སྐབས་འདིར་གོང་གསལ་དུ་འཁོད་པའི “གྲུ་
གུའི་གདུང་རབས་བདུན་པའི་མཚམས། ། རྒྱལ་རབས་དང་པོའི་སྐུ་དུས་ལ། ། བོད་རྒྱལ་སྲོང་བཙན་སྒམ་
པོ་ཡིས། ། བོད་དམག་གྲུ་གུའི་ཡུལ་ལ་ཕབ། །”ཅེས་པའི་ནང་གི་གྲུ་གུའི་གདུང་རབས་བདུན་པ་དེ་གང་ཡིན་
པ་དང་བོད་རྒྱལ་སྲོང་བཙན་གྱིས་དམག་དྲངས་དུས་སུ་གྲུ་གུའི་རྒྱལ་བོ་གདུང་རབས་བདུན་པ་དེ་ཡིན་མིན་སོགས་
ནི་ད་དུང་དཔྱད་བྱར་ལུས་ཡོད་ཀྱང༌། གང་ལྟར་བོད་དང་གྲུ་གུ་གཉིས་ཀྱི་བར་ལོ་རྒྱུས་ཀྱི་བྱུང་བའམ་དོན་རྐྱེན་དེ་
འདྲ་བྱུང་ཚུལ་སྒྲུང་དཔེ་འདི་ལ་གསལ་བ་ནི་ལོ་རྒྱུས་ཀྱི་བདེན་དངོས་རང་བཞིན་མཚོན་པའི་བརྗོད་ཚུལ་ཞིག་ཡིན་
པར་མ་ཟད། བོད་ཀྱི་རྒྱལ་རབས་སུ་ཐད་ཀར་དམག་འཁྲུག་འབྱུང་བའི་རྒྱུ་མཚན་བརྗོད་པ་དེ་ཡང་སྒྲུང་དཔེ་
གཞན་དང་གཞན་ལས་ཁྱད་པར་ཆེ་བ་ཞིག་རེད། དེ་ལས་གཞན་ཏེ་བོད་ཀྱི་རྒྱལ་རབས་རྗེས་མ་རྣམས་ཀྱི་དུས་སུ་
ཡུལ་འདིར་སྲིད་འབྱོར་རིག་གསུམ་སོགས་ཀྱི་འབྲེལ་བ་བྱུང་ཚུལ་ཀུན་ལ་གསལ་ཡང་འདིར་ནི་སྒྲུང་དཔེ་ནས་
གསལ་བ་དེ་ཙམ་ལས་དེ་སྐོར་གྱི་ལོ་རྒྱུས་ཡོད་ཚད་གླེང་བའི་ངལ་བ་མ་བྱས་སོ། །
མདོར་ན། 《གྲུ་གུ་གོ་རྫོང》ལས། མི་རིགས་དང་སྡོད་གནས། བོད་དང་གྲུ་གུའི་ལོ་རྒྱུས་ཀྱི་དོན་རྐྱེན་
ནམ་བྱུང་བ་སྐོར་ཅིག་བརྗོད་ཡོད་པ་དེར་ལོ་རྒྱུས་ཀྱི་བདེན་དངོས་རང་བཞིན་ཡོད་པར་བརྟེན་འདིར་དཔྱད་ཁུལ་
• 30 •



ཅུང་ཙམ་བགྱིས་མོད།
གནང་རོགས་ཞུས།
སྐྱོན་དང་ནོར་འཁྲུལ་གང་མང་ཡོད་སྲིད་པས་ཚང་མས་སྐྱོན་བརྗོད་དང་དག་བཅོས་
མཆན་འགྲེལ།
[1]《ཏུན་ཧོང་ནས་ཐོན་པའི་གནའ་བོའི་བོད་ཡིག་ཤོག་དྲིལ》1983ལོར་མི་རིགས་དཔེ་སྐྲུན་ཁང་གིས་བསྐྲུན་པའི་ཤོག་
ངོས279པར“དྲུགུ”་དང་“དུ་གུ”ཞེས་གསལ་བ་དང་། 《བསྟན་འགྱུར་ལས་བྱུང་བའི་སྐྱེས་རབས་དང་རྟོགས་བརྗོད་གཅེས་
བསྡུས།》སུ་བཞུགས་པའི་《ལི་ཡུལ་ལུང་བསྟན་པ》ལས། “དྲུག་གུ”ཞེས་གསལ།
[2]《 ཏུན་ཧོང་ནས་ཐོན་པའི་གནའ་བོའི་བོད་ཡིག་ཤོག་དྲིལ》1983ལོར་མི་རིགས་དཔེ་སྐྲུན་ཁང་གིས་བསྐྲུན་པའི་དེབ་
ནང་གི་《ལི་ཡུལ་དུ་སངས་རྒྱས་ཆོས་ལུགས་དར་ཚུལ》ཞེས་པ་ཤོག་གྲངས269ངོས་སུ་“ཀོ་ཤེང”ཞེས་དང་བསྟན་འགྱུར་ལས་བྱུང་
བའི《ལི་ཡུལ་ལུང་བསྟན》དུ་ཀོང་ཤིང་ཞེས་པ་ཞིག་ཀྱང་ཡོད་དོ། །
[3]《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ»1980 ལོར་མི་རིགས་དཔེ་སྐྲུན་ཁང་གིས་བསྐྲུན་པའི་ཤོག་ངོས66
ལ་གསལ།
(རྩོམ་སྒྲིག་འགན་ཁུར་བ།
ལྷ་མཆོག་རྒྱལ།)
31 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2）
J. NORTHWESTERN NATIONALITIES UNIVERSITY (Tibetan language)
---
-
-
གླིང་སྒྲུང་ལས་འཕྲོས་ཏེ་བོད་ཀྱི་སྐྱེ་ཁམས་ཁོར་ཡུག་གི་
འདུ་ཤེས་དང་དེའི་དགེ་མཚན་བཤད་པ།
བསོད་ནམས་རྡོ་རྗེ།
( མཚོ་སྔོན་དམངས་ཨུའི་གེ་སར་ཞིབ་འཇུག་ཁང་། མཚོ་སྔོན། ཟི་ལིང་།
810000)
[ནང་དོན་གནད་བཤུས] གནའ་མི་བོད་ཀྱི་བྱ་དངོས་ཀུན་ལ་ཤེས་པ་ཡོད་པའི་ལྟ་བ་དང་རང་བླ་ཕྱིར་བཅོལ་བའི་ལྟ་བ་
གཉིས་ནི་སྐྱེ་ཁམས་ཁོར་ཡུག་སྲུང་སྐྱོང་བྱེད་པའི་ཡོ་བྱད་མཆོག་ཏུ་གྱུར་པ་གཉིས་ཡིན་ཏེ། མི་རྣམས་ཀྱིས་རྟག་ཏུ་བྱ་དངོས་ཀུན་
ལ་ཤེས་པ་ཡོད་པའི་ལྟ་བ་དེ་བོད་བརྒྱུད་ནང་བསྟན་ཆོས་ལུགས་ཀྱི་ཐོན་རྫས་ཡིན་པར་འདོད་མོད། དོན་ངོ་མར་ལྟ་ཚུལ་དེ་ནི་
ནོར་འཁྲུལ་ཆེན་པོ་སྟེ། རྒྱུ་མཚན་ནི་བྱ་དངོས་ཀུན་ལ་ཤེས་པ་ཡོད་པའི་ལྟ་བ་དེ་རང་རེ་བོད་ལ་ཐོག་མ་ནས་ཡོད་པའི་གདོད་
མའི་རིག་གནས་ཀྱི་སེམས་ཁམས་ཤིག་ཡིན་པ་ལས། རི་ཆུ་རྩི་ཤིང་རྣམས་ནང་བསྟན་ཆོས་ལུགས་པས་བཤད་པའི་ཁམས་གསུམ་
འགྲོ་བ་རིགས་དྲུག་གི་སེམས་ཅན་གང་གི་ཁོངས་སུ་ཡང་མི་གཏོགས་པས་སོ། །
[བརྡ་ཆད་གཙོ་བོ] གེ་སར་སྒྲུང༌། ཁོར་ཡུག སྲུང་སྐྱོང་།
[དཔེ་དེབ་དབྱེ་རྟགས]I226. 3[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-32--11
to
W) (2) CH
ཚང་མས་ཤེས་གསལ་ལྟར། སྐྱེ་ཁམས་ཁོར་ཡུག་ནི་འགྲོ་བ་མིའི་རིགས་འཚོ་གནས་དང་འཕེལ་རྒྱས་འགྲོ་
བའི་རྩ་བ་ཡིན་ལ། དཔལ་འབྱོར་འཕེལ་རྒྱས་དང་སྤྱི་ཚོགས་ཡར་རྒྱས་ཡོང་པའི་རྨང་གཞིའང་ཡིན། གནའ་
ནས་ད་ལྟའི་བར་མཚོ་བོད་མཐོ་སྒང་འདིར་འཚོ་གཞེས་གནང་བའི་བོད་རིགས་མི་དམངས་ཀྱིས་སྐྱེ་ཁམས་སྲུང་
སྐྱོང་ལ་མཐོང་ཆེན་ནན་མོ་བྱེད་བཞིན་ཡོད་དེ། 《གླིང་སྒྲུང》གིས་མཚོན་པའི་བོད་ཀྱི་སྲོལ་རྒྱུན་རིག་གནས་ཁྲོད་
སྐྱེ་ཁམས་སྲུང་སྐྱོང་དང་འབྲེལ་བ་ཡོད་པ་བརྗོད་ཀྱིས་མི་ལང་ཞིང་། གླིང་གེ་སར་རྒྱལ་པོའི་སྒྲུང་ནི་རང་རྒྱལ་བོད་
རིགས་མི་དམངས་ཐུན་མོང་གིས་གསར་གཏོད་བགྱིས་པའི་རླབས་ཆེ་བའི་ལོ་རྒྱུས་སྙན་རྩོམ་རིང་མོ་ཞིག་ཡིན་ལ།
ལོ་རྒྱུས་སྙན་རྩོམ་རིང་མོ་འདིས་ཡངས་ཤིང་རྒྱ་ཆེ་བའི་རྒྱབ་ལྗོངས་འོག་བརྗིད་ཆེ་བའི་སྙིང་སྟོབས་དང་ཚད་མཐོ་
བའི་སྒྱུ་རྩལ་ལག་ཐབས་ལ་བརྟེན་ནས། བོད་གནའ་རབས་ཀྱི་འཕེལ་རྒྱས་བྱུང་བའི་ལོ་རྒྱུས་དང་སྤྱི་ཚོགས་ཀྱི་
སྒྲིག་གཞིའི་རྣམ་པ། མི་དམངས་ཀྱི་རེ་འདུན་བཟང་བོ་མཚོན་ཡོད་པ་མ་ཟད། སྣེ་མང་བའི་མི་རིགས་ཀྱི་
འབྲེལ་བ་དང་རིམ་བཞིན་གཅིག་གྱུར་དུ་ཕྱིན་པའི་བརྒྱུད་རིམ་སོགས་ཞིབ་འབྲི་བྱས་པ་བརྒྱུད། སྤྱི་ཚོགས་དང་
[རྩོམ་འབྱོར་ཉིན]2002—06-29
[རྩོམ་པ་པོ་ངོ་སྤྲོད] བསོད་ནམས་རྡོ་རྗེ། (1968) མཚོ་སྔོན་ཐེ་གེའི་མི་ཡིན། བྲོ་ཧྲིའི་དམ་བཅའ་བཞག་ཡོད།
གཞུང་ལུགས་དང་ལག་ལེན། གེ་སར་སྒྲུང་སོགས་གཙོར་བཟུང་ནས་དཔྱད་མུས་ཡིན། །
ལོ་ཙཱའི་
• 32 •



ལོ་རྒྱུས་འཕེལ་རྒྱས་སུ་འགྱུར་ངེས་ཀྱི་ཆོས་ཉིད་བསྟན་པའི་ཁར། གནའ་རབས་བོད་རིགས་མི་དམངས་ཀྱི་ཆོས་
ལུགས་དད་མོས་དང་ཡུལ་སྲོལ་གོམས་གཤིས། ཀུན་སྤྱོད་ཀྱི་འདུ་ཤེས་སོགས་ཀྱང་མཚོན་ཡོད་པས། སྒྲུང་
འདིར་མངོན་གསལ་དོད་པའི་མི་རིགས་ཀྱི་ཁྱད་ཆོས་དང་ས་གནས་ཀྱི་ཁྱད་ཆོས་ལྡན་ནོ། ། །
གླིང་གེ་སར་རྒྱལ་པོའི་སྒྲུང་ནི་ཕུལ་དུ་བྱུང་བའི་རྩོམ་རིག་གི་བརྩམས་ཆོས་ཤིག་ཡིན་པ་མ་ཟད། དེ་ལ་རིག་
གཞུང་ཞིབ་འཇུག་གི་རིན་ཐང་ཡང་ཕུན་སུམ་ཚོགས་པ་ཞིག་ཡོད་དེ། གནའ་རབས་བོད་ཀྱི་སྤྱི་ཚོགས་འཚོ་བ་
དང་མི་རིགས་ཀྱི་ལོ་རྒྱུས། དཔལ་འབྱོར་རིག་གནས་དང་གྲལ་རིམ་གྱི་འབྲེལ་བ། མི་རིགས་ཀྱི་འབྲེལ་འདྲིས་
དང་འདུ་ཤེས་འཛིན་སྟངས། ཀུན་སྤྱོད་ཀྱི་འདུ་ཤེས་དང་ཡུལ་སྲོལ་གོམས་གཤིས། ཆོས་ལུགས་དད་མོས་
སོགས་གནད་དོན་ལ་ཞིབ་འཇུག་བྱེད་པར་མེད་དུ་མི་རུང་བའི་ཡིག་ཆ་ཤེས་བྱ་ཀུན་ཁྱབ་ལྟ་བུ་ཞིག་ཡིན་པས།
འདིར་གླིང་སྒྲུང་ལས་འཕྲོས་ཏེ་བོད་ཀྱི་སྐྱེ་ཁམས་ཁོར་ཡུག་སྲུང་སྐྱོང་གི་འདུ་ཤེས་སྐོར་རགས་ཙམ་གླེང་བར་བྱ་བ་ལ།
འགལ་སྐྱོན་ནོར་འཁྲུལ་ཅི་མཆིས་གཟུར་གནས་རྣམས་ཀྱིས་ཡོ་བསྲང་ཡོད་པར་ཞུ། །
དང་པོ། བོད་སྲོལ་རྒྱུན་གྱི་ཁོར་ཡུག་སྲུང་སྐྱོང་གི་བསམ་བློ་བཤད་པ།
1. བྱ་དངོས་ཀུན་ལ་ཤེས་པ་ཡོད་པར་སྨྲ་བ།
， གནའ་མི་བོད་ཀྱི་བྱ་དངོས་ཀུན་ལ་ཤེས་པ་ཡོད་པའི་ལྟ་བ་དང་རང་བླ་ཕྱིར་བཅོལ་བའི་ལྟ་བ་གཉིས་ནི་སྐྱེ་
ཁམས་ཁོར་ཡུག་སྲུང་སྐྱོང་བྱེད་པའི་ཡོ་བྱད་མཆོག་ཏུ་གྱུར་པ་གཉིས་ཡིན་ཏེ། མི་རྣམས་ཀྱིས་རྟག་ཏུ་བྱ་དངོས་
ཀུན་ལ་ཤེས་པ་ཡོད་པའི་ལྟ་བ་དེ་བོད་བརྒྱུད་ནང་བསྟན་ཆོས་ལུགས་ཀྱི་ཐོན་རྫས་ཡིན་པར་འདོད་མོད། དོན་ངོ་
མར་ལྟ་ཚུལ་དེ་ནི་ནོར་འཁྲུལ་ཆེན་པོ་སྟེ། རྒྱུ་མཚན་ནི་བྱ་དངོས་ཀུན་ལ་ཤེས་པ་ཡོད་པའི་ལྟ་བ་དེ་རང་རེ་བོད་ལ་
ཐོག་མ་ནས་ཡོད་པའི་གདོད་མའི་རིག་གནས་ཀྱི་སེམས་ཁམས་ཤིག་ཡིན་པ་ལས། རི་ཆུ་རྩི་ཤིང་རྣམས་ནང་
བསྟན་ཆོས་ལུགས་པས་བཤད་པའི་ ཁམས་གསུམ་འགྲོ་བ་རིགས་དྲུག་གི་སེམས་ཅན་གང་གི་ཁོངས་སུ་ཡང་མི་
གཏོགས་པས་སོ། ། ཡང་གཅིག་བཤད་ན། གནའ་མི་བོད་ཀྱི་བྱ་དངོས་ཀུན་ལ་ཤེས་པ་ཡོད་པའི་ལྟ་བ་དེས་
ཀྱང་བོད་ཁུལ་གྱི་རི་ཆུ་རྩི་ཤིང་ཀུན་ལ་ཚེ་སྲོག་དང་རྣམ་ཤེས་ཡོད་པར་མི་འདོད་པར། དེའི་སྟེང་དུ་ལྷ་ཀླུ་གཉན་
གསུམ་གནས་པའམ་ཡང་ན་ལྷ་ཀླུ་གཉན་གསུམ་གང་ཡང་རུང་བ་ཞིག་གིས་བདག་ཏུ་བཟུང་ནས། འགྲོ་བ་མིའི་
རིགས་ལ་གཏུབ་གཅོད་བཙོག་བསྒྱུར་བྱེད་དུ་མི་འཇུག་ཀྱང་། ཐུན་མོང་ནས་ཚུལ་མཐུན་ངང་བེད་སྤྱོད་བྱེད་
པར་ཕྲག་དོག་ཅི་ཡང་མི་བྱེད་པ་ཞིག་ཡིན་ལ། དེའི་སྟབས་ཀྱིས་བོད་ཀྱི་གངས་རི་དང༌། མཚོ་དང་མཚེའུ།
ནགས་ཚལ། རྩི་ཤིང་ཆེན་པོ་སོགས་རེ་རེ་ལའང་ངོ་མཚར་རྨད་དུ་བྱུང་བའི་ལྷ་སྒྲུང་ངམ་དམངས་ཁྲོད་གཏམ་
རྒྱུད་འདྲ་ཆགས་པ་རེ་ཡོད་ལ། དེ་འདྲར་གཞི་བཅོལ་ནས་རི་དང་མཚོ་དང་ནམ་མཁའ་སོགས་ ལྷ་ཀླུ་གཉན་
གསུམ་རྟེན་འཆའ་སའི་གནས་སུ་འདོད་ལ། ལྷ་ཀླུ་གཉན་གསུམ་ལ་མཆོད་བཀུར་འཛེམ་ཟོན་བྱེད་པ་དེ་དོན་
གྱིས་རང་བྱུང་སྐྱེ་དངོས་ཁོར་ཡུག་སྲུང་སྐྱོང་གི་རྒྱུར་སོང་ཡོད། དེ་འདྲའི་བསམ་སྦྱོར་ལ་བརྟེན་ནས་མི་རྣམས་
ཀྱིས་རང་གི་སྤྱོད་ལམ་རང་བྱུང་ཆོས་ཉིད་དང་བསྟུན་དགོས་པའི་ངེས་ཤེས་ཟབ་མོ་རྙེད་ཅིང༌། ཡང་རང་བྱུང་
ཆོས་ཉིད་བརྩིས་ཏེ་ཁོར་ཡུག་སྲུང་སྐྱོང་བྱེད་པ་ནི་འགྲོ་བ་མིའི་རིགས་ཀྱིས་རང་ཉིད་སྲུང་སྐྱོང་བྱས་པ་དང་གཉིས་སུ་
མེད་པའི་རྒྱུ་འབྲས་ཀྱི་འབྲེལ་བའང་ཤེས་དགོས་པ་གནད་དོ། །
2. རང་བླ་ཕྱིར་བཅོལ་བ། །
རང་བླ་ཕྱིར་བཅོལ་བའི་འདུ་ཤེས་ནི་བོན་ལུགས་ཀྱི་ལྟ་བ་རྒྱུན་བཟུང་བར་མངོན་ཏེ། དེས་གནའ་མི་བོད་
ཀྱི་ལུས་དང་སྲོག་དང་ཚེ་དང་བླ་དང་རྣམ་པར་ཤེས་པ་རྣམས་ནི་ཕན་ཚུན་གཅིག་ལ་གཅིག་བརྟེན་དུ་གནས་པར་
འདོད་ལ། དེ་དག་ལས་ལུས་ནི་རྣམ་ཤེས་ཀྱི་རྟེན་གཞི་གཟུགས་པོ་དང་། སྲོག་ནི་ལུས་སེམས་ལྷན་དུ་སྦྲེལ་པའི་
• 33 •



དབུགས། བླ་ནི་ཚེ་དང་སྲོག་གནས་པའི་རྟེན། ཚེ་ནི་ལུས་སེམས་ལྷན་དུ་གནས་པའི་ཡུན། རྣམ་ཤེས་ནི་ཡིད་
དམ་སེམས་ཡིན།[1] འདིར་བླ་ནི་ཚེ་དང་སྲོག་གནས་པའི་རྟེན་གཞི་ཡིན་ཞེས་པ་དེ་བླ་དང་སྲོག་གཉིས་ལུས་དང་
གྲིབ་མ་བཞིན་འགྲོགས་དགོས་པར་མི་འདོད་དེ། འཚོ་བ་དངོས་ཀྱི་ནང་མི་ལ་ལའི་བླ་འཁྱམས་པ་དང་། བོར་
བ་དང༌། སྟོར་བ་སོགས་ཀྱི་གོ་ཐོས་འབྱུང་ཞིང་། དེའི་བཅོས་ཐབས་ལ་བླ་འགུགས་བླ་འབོད་བླ་བླུ་སོགས་ཀྱི་ཆོ་
ག་ཡང་ཆེས་ཆེར་དར་ཡོད་པས་སོ། ། དེ་མཚུངས་སུ་རང་བླ་ཕྱིར་བཅོལ་བའི་རིག་གནས་ཀྱི་སྣང་ཚུལ་ངོ་མཚར་
ཆེ་བ་འདི་ལྟ་བུ་ཡང་བྱུང་ལ། རང་བླ་ཕྱིར་བཅོལ་ཡུལ་འདིའི་མིང་ལ་བླ་གནས་ཟེར། དེ་ཡང་མི་རྣམས་ཀྱི་
བསོད་ནམས་དབང་ཐང་མི་འདྲ་བའི་དབང་གིས་སོ་སོར་ཡོད་པའི་བླ་གནས་ཀྱི་གྲངས་ཀ་དང་བོངས་ཚད་ཀྱང་མི་
འདྲ་སྟེ། བསོད་ནམས་དབང་ཐང་ཇི་ལྟར་ཆེ་ན་བླ་གནས་དེ་ལྟར་མང་ཞིང་སྟོབས་ཆེ་བ་ཡིན་ལ། དེ་ལས་ལྡོག་
སྟེ་བསོད་ནམས་དབང་ཐང་ཆུང་བའི་མི་དེའི་བླ་གནས་ཀྱང་དེ་བཞིན་དུ་ཉུང་ཞིང་ཉམས་ཆུང་བ་ཡིན་ནོ། །
རང་བླ་ཕྱིར་བཅོལ་བའི་རིག་གནས་ཀྱི་སེམས་ཁམས་དེ་གླིང་སྒྲུང་གི་མགོ་ནས་མཇུག་བར་དུ་ཁྱབ་ཡོད་པས།
སྐྱེ་ཁམས་ཁོར་ཡུག་སྲུང་སྐྱོང་ཐད་ལ་ཕན་ནུས་བསྒྲུན་དུ་མེད་པ་ཐོན་ཡོད་དེ། དཔེར་ན་བདུད་འདུལ་ལས།
བདུད་ཀླུ་བཙན་རྒྱལ་པོས་མེ་བཟའ་འབུམ་སྐྱིད་ལ་བཤད་དོན། ངའི་བླ་མཚོ་དེ་ངེད་རང་གི་མཛོད་ནང་དེ་ན་
མཛེ་ཁྲག་ཐོད་ཕོར་གང་ཡོད། དེ་བཏབ་ན་བསྐམས་འགྲོ། གཞན་དག་གིས་ཅི་བྱེད་ཀྱང་མི་སྐེམ། བསྐམས་
ན་ཡང་ཉམས་མི་འགྲོ། ངའི་བླ་ཤིང་དེ་ལ། རང་གི་མཛོད་ན་གསེར་གྱི་སྟ་གྲི་ཞིག་ཡོད། དེས་ལན་གསུམ་
བརྒྱབ་ན་ཆོད་འགྲོ། གཞན་གང་དང་ཅི་ཞིག་གིས་བརྒྱབ་ཀྱང་མི་ཆོད། ངའི་བླ་འབྲོང་དེ་ལ། རང་གི་མཛོད་
ན་གསེར་གྱི་མདའ་གཡུ་སྒྲོ་མ་ཞིག་ཡོད། དེས་བརྒྱབ་སྟེ་ཕོག་ན་ཤི་འགྲོ། .......21 བདུད་རྒྱལ་གྱིས་བཤད་
པའི་སྐད་ཆ་འདི་ལ་གདོད་མའི་ཆོས་ལུགས་ཀྱི་ཤུགས་རྐྱེན་ཤིན་ཏུ་ཆེ་ཡང་། དད་མོས་ཀྱི་ཆ་ཤས་དོར་ཏེ་སྐད་ཆ་
དེའི་ཡང་སྙིང་ལ་ཞིབ་ཏུ་དཔྱད་ན། སྣོད་བཅུད་དོ་མཉམ་ཡོང་བ་དང་། མི་དང་རང་བྱུང་ཁམས་བར་མཐུན་
སྒྲིལ་མཉམ་གནས་སམ་གཅིག་ལ་གཅིག་བརྟེན་གྱི་འབྲེལ་བ་འཛིན་དགོས་པའི་ཐད་ལ་ཚན་རིག་གི་རང་བཞིན་
ལྡན་པའི་ལྟ་ཚུལ་བཏོན་ཡོད་དེ། མི་སུ་ཞིག་ལ་སྟོབས་ཅི་ཙམ་ཆེ་རུང་དེ་ཉིད་རང་བྱུང་ཁོར་ཡུག་དང་ཁ་བྲལ་ན།
མུ་མཐུད་དུ་འཚོ་གནས་ཐུབ་པའི་གོ་སྐབས་ཤིན་ཏུ་ཕྲ་བ་གསལ་བོར་བསྟན་ཡོད་དོ། ། གླིང་གེ་སར་རྒྱལ་པོའི་
སྒྲུང་ལས་འབྱུང་བའི་བླ་གནས་རེ་རེས་སྐྱེ་དངོས་རིགས་གཅིག་རེ་མཚོན་པ་ཡིན། དཔེར་ན་བླ་འབྲོང་དང་བླ་
ལུག་རྣམས་བོད་ཁུལ་གྱི་སྒོ་ཟོག་མཚོན་བྱེད་དང་། བླ་བྱ་ཁྲུང་ཁྲུང་དང་ཁྭ་ཏ་རྣམས་ཀྱིས་འདབ་ཆགས་ཀྱི་རིགས་
མཚོན་པ། བླ་སྡོང་བླ་རྩྭ་སོགས་ཀྱིས་རྩི་ཤིང་གི་རིགས་མཚོན་པ། བླ་རི་དང་བླ་མཚོ་སོགས་ཀྱིས་ཕྱི་སྣོད་ཀྱི་
འཇིག་རྟེན་མཚོན་པ་ལྟ་བུའོ། ། ཚུལ་དེར་གཞིགས་ན། གླིང་སྒྲུང་ལས་མཁའ་དབུགས་དང་ཉི་འོད་མ་
གཏོགས་རང་བྱུང་ཁམས་ཆེན་མོ་དང་བཅས་ཏེ་སྣོད་བཅུད་ཚང་མ་ལྷ་ཀླུ་གཉན་གསུམ་གྱིས་བདག་ཏུ་མ་བཟུང་བ་
གཅིག་ཀྱང་མེད་ལ། དེ་ལ་བརྟེན་ནས་འགྲོ་བ་མིའི་རིགས་དང་སྲོག་ཆགས་གཞན་བར་གྱི་གོ་གནས་ཇི་འདྲའི་
གཏིང་ཟབ་ཅིག་ཡིན་པ་ཤེས་ཐུབ་ལ། རང་བྱུང་སྐྱེ་དངོས་རྣམས་རང་གི་བླ་གནས་དང་སྲོག་རྩ་ཡིན་པར་རློམ་
ཞིང་ཕས་རྒོལ་འདྲ་བྱུང་ན་སྲོག་དང་བསྡོས་ཏེ་སྲུང་སྐྱོབ་བྱ་ངེས་པར་ཐེ་ཚོམ་སྤུ་ཙམ་ཡང་མི་བྱེད། དེ་ཡང་བླ་
གནས་ཀྱི་ཚུལ་དུ་མངོན་པའི་རང་བྱུང་སྐྱེ་དངོས་ལ་གནོད་པ་ཐེབས་ན། དེའི་འབྲས་བུ་ནང་བསྟན་གྱི་གཞུང་
ལས་བསྟན་པའི་རྒྱུ་འབྲས་ལྟ་བུ་གང་གིས་ཅི་བྱས་པ་ཆུད་མི་ཟ་བར་དེའི་ཐོག་ཏུ་སྨིན་ངེས་པ་ལྟ་བུ་ཞིག་མ་ཡིན་པར།
ལྟས་ངན་པ་ཞིག་དང་འདྲ་བར་ཡུལ་ཁམས་དེ་ལ་རྣམ་སྨིན་འཁོར་ངེས་པ་དཔེར་ན། 《ཧོར་གླིང་གཡུལ་འགྱེད》
སྨད་ཆ་ལས། གླིང་རྗེ་གེ་སར་རྒྱལ་པོས་ཧོར་གྱི་བླ་གནས་སྤྱི་དང་སྒོས་སུ་གུར་དཀར་རྒྱལ་པོའི་བླ་གནས་མང་ཆེ་བ་
གཏོར་བརླག་བྱས་པར་བརྟེན། “ཧོར་ཡུལ་ལ་སེར་བ་དྲག་པོ་པུས་མོ་ནུབ་ཙམ་བབས་པས། མི་རྟ་གྲངས་མེད་
• 34 •



བསད། ཧོར་ཆུའི་རབ་ཁ་སེར་བ་གཅིག་ཐོག་གཅིག་བརྩེགས་ཀྱིས་ཆུ་ངོས་ཁེབས་ནས་ཞག་བདུན་ལ་ཧོར་གྱིས་
ཆུ་མ་ལོན།”[3] ཞེས་འབྱུང་བ་དེ་ནི་སྒྲུང་དཔེ་དེར་རང་བྱུང་ཁམས་ཆེན་མོས་འགྲོ་བ་མིའི་རིགས་ལ་འཁོན་ལན་
སློག་པའི་ཐོག་མ་ཡིན། དེའི་མུར་རང་བྱུང་ཁམས་ཆེན་མོས་ཧོར་གྱི་ས་ཆར་འཁོན་ལན་སློག་པ་སྡིག་ཚབས་ཆེ་
ཞིང་ལན་གྲངས་མང་བ་སྟེ། “གནམ་ལ་མུན་པ་ནག་པོ་འཐིབས། བར་སྣང་ལ་ཁྲག་གི་ན་བུན་འཁྲིགས། ས་
ལ་ལྗོན་ཤིང་གི་ལོ་འདབ་ཆག ཧོར་གྱི་བླ་མཚོ་ཁྲག་ཏུ་གྱུར། བླ་ཤིང་སྐེད་ནས་ཆད། ཕུ་ནས་འུག་པ་སྟོང་
གིས་འུར་ལྡིར་བྱས། འདབས་ནས་སྤྱང་མོ་སྟོང་གིས་ངུ་ཟུག་བྱས། ཐང་ནས་ཝ་མོ་སྟོང་ཕྲག་བརྒྱལ་ཞིང་ཟུག
...... ”[4] གོང་གསལ་གྱི་གནོད་རྐྱེན་ཚང་མ་གླིང་གེ་སར་རྒྱལ་པོས་ཧོར་གྱི་སྐྱེ་ཁམས་ཁོར་ཡུག་ལ་གཏོར་བརླག་
བྱས་པའི་སྡུག་འབྲས་ཧོར་ཐོག་ཏུ་སྨིན་པ་དེ་རེད།
གླིང་སྒྲུང་ལས། མིའི་སྲོག་གམ་ཡུལ་ཁམས་སྤྱིའི་ལས་དབང་སྐྱེ་ཁམས་ཁོར་ཡུག་དང་དམ་དུ་སྦྲེལ་ཡོད་པའི་
སྣང་ཚུལ་འདི་ལྟ་བུ་རྟག་ཏུ་འབྱུང་ལ། དེ་དག་གིས་ཕྱི་བལྟས་ལ་མཛེས་སྡུག་ལྡན་ཞིང་ནང་གནས་ལ་མི་བཅུད་
གསོ་བའི་སྐྱེ་ཁམས་ཁོར་ཡུག་སྲུང་སྐྱོང་གི་བསམ་བློ་མངོན་པར་མཚོན་ཡོད་དོ། །
3. བྱང་ཆུབ་མཆོག་ཏུ་སེམས་བསྐྱེད་པ། །
བྱང་ཆུབ་མཆོག་ཏུ་སེམས་བསྐྱེད་པ་ནི་སྐྱེ་ཁམས་ཁོར་ཡུག་སྲུང་སྐྱོང་བྱེད་པའི་སྟོབས་ཤུགས་ཀྱི་འབྱུང་གནས་
ཡིན། གླིང་སྒྲུང་ལས། འཛམ་གླིང་སེང་ཆེན་རྒྱལ་པོ་འཇིག་རྟེན་མི་ཡུལ་དུ་བྱོན་པའི་དགོས་པ་སེམས་ཅན་
ཐམས་ཅད་བདེ་བ་ལ་འགོད་པ་དང་། སྡུག་བསྔལ་རྒྱུ་དང་བཅས་པ་རྩ་བ་ནས་གཅོད་པའི་ཕྱིར་དང་། ཁོང་ནི་
གངས་ལྗོངས་བོད་ཀྱི་མགོན་སྐྱབས། གླིང་དཀར་སྟོད་ཀྱི་མངའ་བདག འགྲོ་དྲུག་འདྲེན་པའི་བླ་མ། ནག་
པོ་བདུད་ཀྱི་གཉའ་གནོན། དཀར་ཕྱོགས་སྐྱོང་བའི་སྲུང་མ། ནག་ཕྱོགས་འདུལ་བའི་གཤེད་མ། ལེགས་
སྤེལ་ཉེས་གསུབ་ཀྱི་དཔོན་པོ། དགྲ་ཕམ་གཉེན་རྒྱལ་གྱི་དམག་དཔོན་སོགས་ཡིན། ཁོང་ཉིད་དགུང་ལོ་བཅུར་
སོན་པ་དང་མ་འགག་བཟའ་དང་ལྷན་དུ་རྨ་སྨད་སུམ་མདོ་ཡུལ་དུ་སྤྱུགས་ཡོད་པའི་སྐབས་ཏེ། “དགུན་ཟླ་ར་
བའི་ཚེས་གཅིག་ནས་བཟུང་གླིང་སྟོད་ལ་ཁ་བ་བབས་པས། གླིང་ཡུལ་གྱི་རི་མགོར་མདུང་བཙུགས་ན་བ་དན་མ་
གཏོགས་མི་མཐོང་། ལུང་ཁོག་ཏུ་མདའ་བཙུགས་ན་ལྟོང་ཁ་མ་གཏོགས་མི་མཐོང་བ་ཞིག་བབས་ཏེ། གླིང་ཡུལ་
ཐམས་ཅད་གངས་ཞབས་སུ་སོང་། ཕྱུགས་ཟོག་མཐའ་དག་ལྟོག་གྲིར་འཆི་ལ་ཉེ་སྐབས།”[5]“རྨ་སྨད་ལྷ་ལུང་སུམ་
མདོ། གཡུ་ལུང་ག་དར་ཁྲ་མོའི་ཡན་ཆད་ན་ཁ་བ་བྱིའུ་མགོ་ཙམ་ཞིག་མེད་པར། རི་སྔོ་ལྗང་ངེ། ཐང་སྨུག་
ལྷེམ་མེ། རི་ཐང་རྩྭ་རྩི་ཐོག་གླིང་ཚོ་དྲུག་གི་རྟ་ནོར་ལུག་གསུམ་གྱིས་ལོ་གསུམ་ལ་ཟོས་ཀྱང་འཛད་མཐའ་མི་འདུག་
སྙམ་པ་ཞིག་བྱུང་ཞིང་། ”[6]དགུང་ནས་འཇའ་འོད་ཀྱི་གུར་ཕུབ། ས་སྟེང་ཀུན་ལ་ཁ་དོག་སྣ་ལྔའི་མེ་ཏོག་གི་
ཆར་བབས་པ་སོགས་ཕྱོགས་མཚམས་ཀུན་ནས་བལྟས་ཀྱང་ཉམས་དགའ་བའི་སྣང་ཚུལ་འབའ་ཞིག་བྱུང་བར་མ་
ཟད། གླིང་ཚོ་དྲུག་གི་དུད་ཁྱིམ་ཐམས་ཅད་ལ་གང་ལ་གང་འདོད་དུ་རྩྭ་ས་གཡར་བས། མི་ཟོག་མང་བོ་འཆི་
བདག་གི་ཁ་ནས་འཕྲོག་པའང་གླིང་གེ་སར་རྒྱལ་པོས་སེམས་ཅན་ཐམས་ཅད་ལ་ཐུགས་རྗེ་ཚད་མེད་པ་བསྒོམ་པའི་
སྟབས་ཀྱིས་བདུད་ཀྱི་ཨ་བྲ་བསད་པ་སོགས་གནས་དེའི་ཁོར་ཡུག་ལེགས་སྐྱོང་བྱས་པའི་འབྲས་བུ་མ་ཡིན་ནམ།
《 དམྱལ་གླིང་མུན་པ་རང་གསལ》ལས། ཨ་སྟག་ལྷ་མོས་དམྱལ་ཁམས་ཀྱི་སྡུག་བསྔལ་བཟོད་དུ་མེད་པ་མྱོང་
སྐབས། ར་མདར་ཕེབས་པའི་གླིང་གེ་སར་རྒྱལ་པོས་ཨ་སྟག་ལྷ་མོའི་དྲི་བར་ལན་དུ། “ལྕགས་སྲེག་ཐང་ན་ཚེ་
འདས་ཕོ་མོ་རྣམས། ། ཐོང་ལྕགས་འབར་བས་མགོ་ལུས་དུམ་བུར་གཏུབ། ། ཁྲག་གི་དམར་ཞགས་ས་ལ་
འཁྱིལ་བ་དེ། ། འཇིག་རྟེན་མི་ཡུལ་གསོན་པོར་འདུག་པའི་དུས། ། ས་གཞི་ ཐམས་ ཅད་རི་ཐང་ཁ་ལོ་
བསྒྱུར། ། རྩི་ཤིང་མེ་ལ་བསྲེགས་དང་གྲོག་ཚང་བཤིག། ཞིང་ལ་ཆུ་བཏང་འབུ་སྲིན་གྲངས་མེད་བསད། །
རྨོས་ལོག་ཐོང་ལྕགས་ས་ནག་ཁ་ལོ་བསྒྱུར། ། རྒྱལ་བས་མི་མངོན་དབྱིངས་ནས་གཟིགས་པའི་དུས། ། ས་
• 35 •



ཕྱོགས་དེ་ལ་ཁྲག་གི་དམར་ཞགས་ཆགས། ། སོ་ནམ་པ་ལ་ཡར་ཐར་མི་འདུག་གསུངས། །”[7] ཞེས་པར་
གཞིགས་ན། རང་གི་འཚོ་རྟེན་གྱི་ཆེད་དུ་ས་བཤིག་རྡོ་སློག་བྱས་ན་བསམ་པ་མེད་ཀྱང་སྦྱོར་བའི་སྟེང་ནས་ཉེས་པ་
ཚད་མེད་པ་བསགས་ཡོད་པར་འདོད་པ་ནི་བོད་ཐུན་མོང་བའི་སེམས་ཁམས་ཡིན་པས། ཧམ་སེམས་ལ་གང་རྒྱུ་
མེད་པར་ས་ཆུ་དྲོས་པའི་སྐབས་དང་བསྟུན་ཏེ་ས་རྒོད་བཏུལ་བའམ། ནགས་ལ་མེ་གཏོང་བ་སོགས་ཀྱི་ལས་ལ་
ཤིན་ཏུ་འཛེམ་པ་ཡང་རྟོགས་ཐུབ་བོ། ། དེ་ཡང་བསམ་པ་ཡོད་མེད་གང་ལྟར་ཡང་སེམས་ཅན་གཞན་ལ་བདག་
གཞན་མཉམ་བརྗེ་ལ་སོགས་པའི་བྱང་ཆུབ་སེམས་དཔའི་སེམས་བསྐྱེད་ནས་གཅེས་པར་སྐྱོང་བ་ནི་བོད་ཀྱི་སྲོལ་
རྒྱུན་གྱི་འདུ་ཤེས་གལ་འགངས་ཤིན་ཏུ་ཆེ་བ་ཞིག་ཡིན། དེ་ཉིད་སྟོན་པ་ཤཱཀྱ་ཐུབ་པས་བཏུང་ཆུ་ལེན་སྐབས་ཐོག་
མར་གཟན་ལ་བརྟེན་ནས་འབུ་ཕྲ་རབ་ཐམས་ཅད་བཙག་མཐར་ད་གཟོད་ཆུ་ལེན་པའི་དགོངས་པ་དང་གཅིག་ཏུ་
མཐུན་ལ། ནང་བ་སངས་རྒྱས་པའི་ལྟ་བ་འཁྲུལ་མེད་ཡིན། དེས་ན་དེ་གཉིས་ལ་འབྲེལ་བ་ངེས་ཅན་ཞིག་ཡོད་
དམ་ཞེ་ན་ལོས་ཡོད་དེ། ནང་བ་སངས་རྒྱས་པའི་དགོངས་པ་རྩ་བ་དང་ཨ་སྟག་ལྷ་མོའི་འགྱོད་བཤགས་ཡན་ལག་
ལྟ་བུ་ཡིན་ནོ། །
4. སེམས་ཅན་ཐམས་ཅད་འདྲ་མཉམ་དུ་ལྟ་བ།
སེམས་ཅན་ཐམས་ཅད་འདྲ་མཉམ་དུ་ལྟ་བ་ནི་སྐྱེ་ཁམས་ཁོར་ཡུག་སྲུང་སྐྱོང་གི་བསམ་བློའི་ཁག་ཐེག་ཡིན།
ཧོར་གླིང་གཡུལ་འགྱེད་ལས། གླིང་གེ་སར་རྒྱལ་པོས་རྟ་མཆོག་རྐྱང་གཡེར་བ་ལ“རྟ་ཁྱོད་དང་འཛམ་གླིང་རྒྱལ་བོ་
གཉིས། ། སྟེང་ ལྷ་ ཡུལ་ གོང་ནས་མཉམ་འོངས་བྱས། ། ས་འཛམ་བུ་ གླིང་དུ་མཉམ་ འཁྲུངས་བྱས། །
ཆུང་ལྟེ་བ་མ་ལ་མཉམ་ཆགས་བྱས། ། ས་གླིང་དཀར་སྟོད་ན་ཡོད་དུས་སུ། ། ངས་ཕུ་བོ་རྒྱ་ཚ་ཞལ་དཀར་
གཅིག། སྨན་སྐྱ་ལོའི་སེང་ལྕམ་འབྲུག་མོ་གཉིས། ། རྟ་འདོ་རྗེ་རྐྱང་རྒོད་ཁ་དཀར་གསུམ། ། སྙིང་ཐག་
པས་གཅེས་པ་འདྲ་འདྲ་བྱས། ། ”[8] ཞེས་པ་སོགས་བློ་གྲོས་དམན་པ་དག་གིས་བལྟས་ན། ངོ་མཚར་ཞིང་
དགོད་བྲོ་བའི་རྒྱུ་ལས་མ་འདས་ཀྱང་། དོན་དམ་པར་ཚུལ་དེས་གནའ་མི་བོད་དང་དུད་འགྲོ་བར་རམ། སྒོས་
སུ་མི་དང་རྟའི་བར་གྱི་སྐྱེ་ཁམས་ཀྱི་དོན་སྙིང་ལྡན་པའི་འདྲ་མཉམ་གྱི་འབྲེལ་བ་ཡོད་པ་གསལ་བོར་བསྟན་པ་མ་
ཡིན་ནམ། དེ་བཞིན་དུ་《 ཤང་ཤང་སྨན་རྫོང་།》ལས། གླིང་གེ་སར་རྒྱལ་པོས་དམག་དྲངས་ཏེ་རྒྱ་མཚོར་བརྒལ་
ནས་བྱ་ཤང་ཤང་གནས་སའི་གླིང་ཕྲན་དུ་སོང་ནས་འཆི་བ་མེད་པའི་སྨན་འཚོལ་སྐབས། བྱ་ཤང་ཤང་གིས་འགྲོ་
བ་མིའི་རིགས་ཀྱི་དམག་དཔུང་རང་གི་ས་ཐོག་ཏུ་སླེབས་པ་ཚོར་ནས། བྱའི་དམག་དང་དམག་དཔོན་བཀོད་
འདོམས་ཀྱིས་མཚོ་དང་ས་གཞི་བར་སྣང་ཕྱོགས་གསུམ་ནས་གླིང་དམག་ལ་འགོག་རྒོལ་བྱས་པ་དེར་མཚོན་ནའང༌།
མི་དང་འདབ་ཆགས་བྱའི་རིགས་ཀྱི་གོ་གནས་འདྲ་མཉམ་ཡིན་པ་དང་། ཕན་གནོད་གང་བྱས་པ་དེའི་ངོ་བོ་
གཞན་དུ་མ་འཁྲུལ་བར་དྲིན་གཟོ་བའམ་སྙིང་ནད་རྩོད་ཤེས་པར་བཟོ་བཞེངས་བྱས་པ་འདིའང་སྐྱེ་ཁམས་དོ་
མཉམ་ཡིན་པའི་མཚོན་རྟགས་མངོན་གསལ་ཞིག་མ་ཡིན་ནམ། ། །
གཉིས་པ། བོད་ཀྱི་སྐྱེ་ཁམས་ཁོར་ཡུག་སྲུང་སྐྱོང་གི་ཐབས་ལམ།
1. ལྷ་ཀླུར་མཆོད་དད་དང་འཚོ་བའི་འཛེམ་བྱ།
ཧོར་གླིང་གཡུལ་འགྱེད་སྟོད་ཆའི་ནང་། ཧོར་རྗེ་བློན་ཀུན་གྱི་གྲོས་ལ། “ཤར་རྨ་ཆེན་སྦོམ་ར་འདི་གཞི་
བདག་དྲག་རྩལ་ཆེ་གཤིས། ཧོར་དམག་འདིར་ཡུན་རིང་སྡོད་དགོས་བྱུང་ན་ཕྲག་དོག་འདྲ་མི་ཡོང་བའི་ངེས་པ་
མེད། དེ་བས་རི་འབུམ་བསྟོད་ན་དགའ་བ་འདྲ་ཟེར་བར་གྲོས་འཆམས། རྒྱལ་པོ་གུར་དཀར་ཤོག་ནས་དམག་
དཔོན་ཟི་ར་ཐོག་རྒྱལ་གྱིས་གཙོས་པའི་ཧོར་དམག་བརྒྱ་ཕྲག་དྲུག་གིས་ལྷ་ཤིང་ཤུག་པ་སོགས་འཁྱེར་ནས་རྨ་ཆེན་
སྦོམ་རའི་ཕྱོགས་སུ་འགྲོ་བ་གླིང་དམག་གིས་ཚོར་ཏེ། སྤྱི་དཔོན་ན་རེ། ལྷ་སྦོམ་རའི་རྩེ་མོར་ལ་བཙས་བཙུགས་
• 36 •



]
ན་མི་ལེགས་པས་དཔའ་ཐུལ་འགའ་འགྲོ་དགོས་ཟེར་བ་ལྟར། ཞལ་ལུ་དཀར་པོ་དང་སྟག་རོང་གཟིག་འཕེན།
འདན་མ་བྱང་ཁྲ་གསུམ་གྱིས་དམག་ལྔ་བཅུ་ཁྲིད་དེ་འགོག་རྒོལ་བྱེད་དུ་སོང་བ་དང་།”[9] དེ་ཡང་བོད་པ་རང་དང་
སྒོས་སུ་ཚོ་བ་གཅིག་གི་རྒན་གཞོན་གང་ཡིན་རུང་རང་གི་ཡུལ་ལྷ་གཞི་བདག་གམ་ཆོས་སྐྱོང་སྲུང་མ་གང་དུ་ཡོད་པ་
གསལ་བོར་ཤེས་ཀྱང༌། དེ་གསང་བ་ཞིག་ཏུ་བརྩིས་ཏེ་གཞན་གང་ལའང་གསང་བ་བརྟོལ་མི་སྲིད་པའི་ཁར།
སྟབས་ཉེས་ནས་གཞན་གྱིས་ཤེས་ན། དོགས་ཟོན་བགྱིས་ཏེ་མནོལ་མི་ཐེབས་པར་བརྩོན་པ་ཡིན། ནམ་རྒྱུན་རྩི་
ཤིང་ཉག་མ་གཅིག་ཀྱང་བཏོག་མི་སྲིད་ལ། རི་དྭགས་རྔོན་པའམ་མནོལ་བཙོག་བྱེད་པར་ཡང་ཤིན་ཏུ་འཛེམ་
པས། གནས་འདིར་ཟང་ཟིང་གི་འུར་སྒྲ་མེད་ལ། བསང་མཆོད་ལ་སོགས་པའི་སྐབས་མ་གཏོགས་འགྲོ་བ་མིའི་
རིགས་ཀྱི་རྒྱུ་འགྲུལ་ཡང་ཉུང་ གནའ་མིའི་སྣང་ངོར། ས་བཤིག་རྡོ་སློག་བྱས་ན་ཡུལ་ལྷ་གཞི་བདག་རྣམས་
ཀྱིས་ཕྲག་དོག་བྱེད་པ་དང༌། རང་བྱུང་ཁོར་ཡུག་ལ་བརྩིས་སྐྱོང་བྱས་ན་ལྷ་ཀླུ་གཉན་གསུམ་གྱིས་གཟིགས་སྐྱོང་
དང་མགོན་སྐྱབས་བྱེད་པར་སེམས་སོ། ། དེ་ཡང་བོད་རིགས་ལ་ཆ་རྒྱས་མེད་པ་ཞིག་གི་བལྟས་ན་དེ་ནི་སེམས་
གཙོ་སྨྲ་བའི་རྨོངས་དད་ཅིག་ལས་མ་འདས་ཀྱང་། དེས་སྐྱེ་ཁམས་ཁོར་ཡུག་སྲུང་སྐྱོང་གི་ཆེས་བབ་ཆགས་དང་
ཆེས་རྣམ་དག་གི་གནའ་མི་བོད་ཀྱི་སེམས་ཁམས་དང་འཚམས་པའི་སྐྱེ་ཁམས་སྲུང་སྐྱོང་བྱེད་ཐབས་ཤིག་བསྟན་པ་
མ་ཡིན་ནམ། ཧོར་གླིང་གཉིས་ཀས་ཤར་རྨ་ཆེན་སྦོམ་རའི་འདབས་ནས་འཁྲུག་རྩོད་ཆུང་ཆུང་ཞིག་བྱས་པ་དེ་
ལས་ཀྱང་སྐབས་དེའི་མི་རྣམས་ཀྱིས་ལྷ་ཀླུར་མཆོད་དད་བྱེད་ཚུལ་དང༌། སྐབས་དེའི་མི་དང་སྐྱེ་ཁམས་ཁོར་ཡུག་
བར་གཅིག་ལ་གཅིག་བརྟེན་དང་ མཉམ་ གསོན་ མཉམ་འཇིག་གི་འདུ་ ཤེས་བླ་ན་མེད་པ་མཚོན་པར་མ་ཟད།
སྒང་བ་བོད་ལ་རང་བྱུང་ཁམས་ལ་སྲུང་སྐྱོབ་དང༌། རི་སྐྱེས་སྲོག་ཆགས་ལ་སྲུང་སྐྱོབ་བྱེད་པའི་སྲོལ་རྒྱུན་མི་ཉུང་བ་
ཞིག་ཡོད་པའང་ངང་ངམ་ཤུགས་ཀྱིས་མཚོན་ནོ། ། དེང་གི་དུས་འདིར། གངས་ཅན་ཡུལ་གྱི་ཚོ་བ་སོ་སོས་
མཆོད་དད་བྱེད་པའི་གཞི་བདག་ལ་མནོལ་བཙོག་གཏན་ནས་མི་བཟོ་ལ། ཚོ་བ་གཞན་པའི་གཞི་བདག་ལ་
མཆོད་དད་བྱེད་མཁན་ཡང་ཤིན་ཏུ་ཉུང་། སྤྱོད་སྟངས་འདིའི་རིགས་ནི་མི་སྒེར་གྱི་སྤྱོད་སྟངས་ཡིན་པ་མ་ཟད།
ཚོ་ཁག་ཐུན་མོང་བའི་སྤྱོད་སྟངས་ཀྱང་ཡིན་ཏེ། མི་རྣམས་ཀྱིས་རང་ཉིད་ཀྱི་བྱ་སྤྱོད་ལ་ཚོད་འཛིན་གྱིས་སྐྱེ་ཁམས་
ཁོར་ཡུག་ལ་གནོད་པ་དང་ལྷ་ཀླུར་ཕོག་ཐུག་མི་གཏོང་བ་དང་མཉམ་དུ། མི་གཞན་ལའང་འདི་འདྲའི་ཚུལ་དང་
མི་མཐུན་པའི་སྤྱོད་ཚུལ་ལ་འགོག་པ་ཡིན། དེ་ཡང་ཁོང་ཚོའི་སེམས་ངོར། ཡུལ་ཕྱོགས་དེར་གནས་པའི་ལྷ་ཀླུར་
ཕོག་ཐུག་བཏང་ན། ན་ཚ་དང་མུ་གེ་སོགས་བཀྲ་མི་ཤིས་པ་ཡུལ་ཕྱོགས་དེར་འཁོར་ངེས་པར་ཐེ་ཚོམ་མེད། །
2. ཁྲིམས་ལུགས་གཏན་འབེབས་དང་ཁྲིམས་ལྟར་དོ་དམ་བྱེད་པ། །
འཛམ་གླིང་སེང་ཆེན་རྒྱལ་པོ་དེ་ཉིད་ཧོར་ཆུ་ཁམ་པ་རབ་མེད་དུ་ཉ་པ་འཇིགས་སུ་རུང་བ་ཞིག་ཏུ་སྤྲུལ་ནས་
ཧོར་གྱི་བླ་ཉ་འཛིན་བཞིན་པའི་སྒང་དེར། ཧོར་གྱི་བློན་ཆེན་ཤན་པ་རྨེ་རུ་རྩེ་རྒྱུག་འོངས་ནས། “…..... ཕུ་
གསུམ་རི་ལ་རྔོན་ཁྲིམས་ཡོད། ། ཁྲིམས་བཤིག་ན་གསོན་ལྤགས་བཤུ་ལེ་ཡིན། ། གདའ་གསུམ་ཆུ་ལ་ཉ་
ཁྲིམས་ཡོད། ། ཁྲིམས་བཤིག་ན་མགོ་སྐེ་འབྲེག་ལེ་ཡིན། ། དོན་དེ་ཕྱིར་ཉ་ཆུང་འཛིན་ལུགས་མེད། ། ཉ་
མ་གསོད་ལ་མོ་ཆུ་ལ་ཐོངས། །”[10] ཞེས་བཀག་པ་དེ་ལས་ང་ཚོས་མཐོ་སྒང་མི་རིགས་འདིས་བླའམ་བླ་གནས་ལ་
སྲུང་སྐྱོབ་བྱས་པ་བརྒྱུད། གོ་རིམ་ལྡན་པའི་སྐྱེ་ཁམས་ཁོར་ཡུག་སྲུང་སྐྱོང་གི་འདུ་ཤེས་ངེས་ཅན་ཞིག་ཆགས་པ་མ་
ཟད། བཅའ་ཁྲིམས་ཀྱི་ཚུལ་དུ་རྒྱལ་འབངས་ཀུན་ལ་བསྒྲགས་པ་དང༌། རྒྱལ་ཁབ་ཡོངས་ཀྱི་དམག་དཔུང་གི་
སྟོབས་ཤུགས་ལ་བརྟེན་ནས་བཅའ་ཁྲིམས་འདི་ལག་ལེན་མཐར་ཕྱིན་བགྱིད་བཞིན་པ་རྟོགས་ཐུབ་བོ། ། ཡང་
གོང་གསལ་གྱི་དཔེ་འདི་ལས་ང་ཚོར་ཤེས་རྟོགས་ཟབ་མོ་ཞིག་སྟེར་བ་ནི། གླིང་གེ་སེར་རྒྱལ་པོའི་སྒྲུང་ལས་འབྱུང་
བའི་བླ་སྡོང་བླ་རྩྭ་རྣམས་གཏུབ་གཅོད་གཏན་ནས་མི་བྱེད་ལ། བླ་ཟོག་རྔོན་གསོད་གཏན་ནས་མི་བྱེད། བླ་
མཚོ་ལ་མནོལ་བཙོག་གཏན་ནས་མི་བཟོ་བ་དེ་ཡིན། དེ་ནི་བོད་མི་རིགས་ཀྱི་ལོ་ངོ་སྟོང་ཕྲག་དུ་མའི་རིང་ལ་བརྒྱུད་
• 37 •



པའི་འཚོ་བའི་འཛེམ་བྱ་ཡིན་ལ། སྐྱེ་ཁམས་སྲུང་སྐྱོང་གི་བཅའ་ཁྲིམས་དང་བོད་ཀྱི་སྲོལ་རྒྱུན་རིག་གནས་ཉིང་
བསྡུས་སུ་མཚོན་པའང་ཡིན། དེའི་སྟབས་ཀྱིས་བླ་སྡོང་བླ་རྩྭ་སོགས་ཀྱིས་སྤང་ཤུན་ངེས་ཅན་ཞིག་སྲུང་སྐྱོང་དང་
ས་གཞིར་བཅུད་འཛོམས་པར་བྱས་ནས། མི་རྣམས་ཀྱིས་བླ་སྡོང་ལ་བརྟེན་ནས་ཕྱི་ལྟོས་ཀྱི་མིག་ལ་མཛེས་ཤིང་
ནང་གནས་ལ་མི་བཅུད་གསོ་བའི་སྐྱེ་ཁམས་ཁོར་ཡུག་སྲུང་སྐྱོང་གི་བསམ་བློ་བསྔགས་པར་འོས་པ་ཞིག་འཛུགས་
སྐྲུན་བྱས་ཤིང་། བླ་ཟོག་གིས་སྐྱེ་དངོས་ཀྱི་སྣ་མང་རང་བཞིན་རྒྱུན་འཛིན་དང་སྣོད་བཅུད་བཏང་སྙོམས་ཅན་དེ་
སྲུང་སྐྱོང་བྱས། བླ་མཚོས་མཁའ་དབུགས་དང་ཆུ་མགོ་གཙང་སྒྱུར་དང༌། ཆུའི་རྒྱུ་སྤུས་དང་འགྲོ་བ་མིའི་རིགས་
ཀྱི་འཚོ་གནས་ཀྱི་ཁོར་ཡུག་ལེགས་སྒྱུར་བྱེད་པའི་ཐད་ལ་གཞན་གང་གིས་ཀྱང་ཚབ་བྱེད་མི་ཐུབ་པའི་ནུས་པ་གལ་
ཆེན་ཐོན་ཡོད། ལོ་ངོ་སྟོང་ཕྲག་དུ་མར་བརྒྱུད་འོང་བའི་འཚོ་བའི་འཛེམ་བྱས་མི་རྣམས་ལ་ཚོད་འཛིན་བགྱིས་ཏེ་
སྐྱེ་ཁམས་ཁོར་ཡུག་ལ་གཏོར་བརླག་གཏན་ནས་བྱེད་དུ་མི་འཇུག་གོ།
3. རང་བྱུང་གནོད་འཚེ་འགོག་སྲུང་བྱེད་པའི་འདུ་ཤེས།
འཁྲུངས་གླིང་ལས། “དེ་ནས་བསེ་རག་བྲ་བའི་ལུས། ། ཐང་ཆེན་ལྡུམ་བུ་གཏིང་ནས་སློག། ན་ཆེན་
མེ་ ཏོག་ འདབ་ མ་ གཏོར། ། རི་ རྩེ་ ས་ ནག་ ཐལ་ བས་ གང་། ། རྩི་ ལྗང་ འཇག་ མ་ དུམ་ བུར་ བཅད། །
གནའ་མི་བོད་ཀྱི་གཏམ་དཔེ་ལ། ། ས་ནག་པོ་བྱེད་མཁན་ཨ་བྲ་རེད། ། ..……..རྩ་རྩི་ཏོག་དུད་འགྲོའི་ཁ་ཟས་
འཕྲོགས། ། འབྲུ་མེ་ཏོག་མཆོད་པའི་ཞིང་ས་བཅོམ། ། སྤང་སྔོ་ལྗང་མི་ཡི་བདེ་སྐྱིད་འཕྲོགས། །”[11] ཞེས་
འུར་རྡོ་སྤྲུལ་ཁྲ་གཟི་མགོ་དེ་ལ་ལྷ་འདྲེའི་བླ་རྡོ་མ་མོའི་མཁལ་མ་འདྲ་བ་གསུམ་བཞག་ནས་འཕངས་པས་ཁྲོབ་སྒྲ་རི་
བོ་གད་འདྲ་ཞིག་བྱས་ཤིང༌། ཨབ་ཀྱི་རྒྱལ་པོ་ཁ་ཆེ། བྲ་བ་མིག་མང་། ཨབ་བློན་བྲ་བ་རྣ་སྔོན་གསུམ་ལ་ཕོག་
ནས་བསད། དེ་ལྟར་གླིང་རྗེ་གེ་སར་རྒྱལ་པོས་མི་སོང་ན་ཐལ་རླུང་གིས་བཏུམས་ལེ། ནོར་སོང་ན་ལྟོག་གྲིའི་རྩ་
བར་འཆི་ལེའི་མྱ་ངན་གྱི་ཐང་ཆེན་པོ་དེ་རི་སྔོ་ལྗང་ངེ། ཐང་སྨུག་ལྷམ་མེ། རི་ཐང་རྩྭ་རྩི་ཐོག་གླིང་ཚོ་དྲུག་གི་རྟ་
ནོར་ལུག་གསུམ་གྱིས་ལོ་གསུམ་ལ་ཟོས་ཀྱང་འཛད་མཐའ་མི་འདུག་པའི་གཤིན་ས་བཅུད་འཛོམས་ཤིག་ཏུ་བསྐྲུན་
ཏོ། ། རྩྭ་ཐང་གི་ཨ་བྲ་ནི་མི་དང་སྒོ་ཟོག་གི་ཐོན་སྐྱེད་འཚོ་བ་དང་ཚེ་སྲོག་ལ་ཐད་ཀར་གནོད་པ་སྐྱེལ་བའི་བདུད་
རྒྱལ་དང་གཉིས་སུ་མེད་པས། རྩྭ་སར་གཏོར་བརླག་བྱས་ན། འབྲོག་པ་མང་ཚོགས་ཀྱི་ཐོན་སྐྱེད་རྒྱུ་ཆར་གཏོར་
བརླག་བྱས་པ་དང༌། སྒོ་ཟོག་གི་འཚོ་རྟེན་གྱི་ཐོན་ཁུངས་ཀྱང་ཉག་ཕྲ་བར་བཏང་པར་མ་ཟད། མུ་གེ་བྱུང་ནས་
རྩྭ་ཐང་ཡོངས་རྫོགས་མྱ་ངན་ཐང་ཆེན་པོ་ཞིག་ཏུ་བསྒྱུར་ངེས་པ་རེད། དེའི་སྟབས་ཀྱིས་སྐྱེ་ཁམས་ཁོར་ཡུག་དང༌།
སྒོས་སུ་མི་དང་ཟོག་གི་ཚེ་སྲོག་སྲུང་སྐྱོང་དང་། ཇོ་རུ་རང་ཉིད་ལ་དབང་བའི་ས་ཞིག་འཛིན་ཆེད། ཇོ་རུས་རྨ་
སྨད་སུམ་མདོ་ཡུལ་དུ་ཨ་བྲའི་བདུད་སྡིག་དང་ཁྱོད་ཤི་ང་གསོན་གྱི་འཐབ་རྩོད་བགྱིས་པ་ལགས། བྱ་སྤྱོད་འདིར་
བོད་ཀྱི་ཡུལ་ནས་ད་ལྟའི་བར་དགའ་བསུ་ཆེན་པོ་བྱེད་དེ། ཨབ་བྲ་ཐང་ནས་རྒྱུག་ན། རྒྱོབ་སོད་ཀྱི་རི་ལུང་
བཀང་བ་ཡིན། གཞན་དུ་ཐན་པ་སོགས་རང་བྱུང་གནོད་འཚེ་བྱུང་ན། མི་རྣམས་ཀྱིས་འཕྲལ་དུ་ལྷ་ཀླུར་
བཤགས་པ་བྱས་ནས་ནོར་འཁྲུལ་ཡོ་བསྲང་གིས། ལྷ་ཀླུས་གུ་ཡངས་བཏང་ནས་སྐྱེ་ཁམས་དོ་མཉམ་ཡོང་བར་
བརྩོན་པ་ཡིན་ནོ། ། །
གསུམ་པ། སྐྱེ་ཁམས་སྲུང་སྐྱོང་ཐད་ཀྱི་དྲན་འཆར་འགའ།
1. བོད་སྲོལ་རྒྱུན་གྱི་ཁོར་ཡུག་སྲུང་སྐྱོང་གི་འདུ་ཤེས་ཤུགས་ཆེན་པོས་དྲིལ་སྒྲོག་དང་ཁྱབ་སྤེལ་བྱེད་པ།
སྲོལ་རྒྱུན་རིག་གནས་ཁྲོད་ཀྱི་སྐྱེ་ཁམས་ཁོར་ཡུག་སྲུང་སྐྱོང་གི་འདུ་ཤེས་དེ་བསྒྲགས་ན་བོད་རིགས་མང་
ཚོགས་སྔར་བཞིན་སྐྱེ་ཁམས་ཁོར་ཡུག་སྲུང་སྐྱོང་གི་ལས་ལ་འཇུག་པར་སྐུལ་འདེད་ཀྱི་ནུས་པ་གལ་ཆེན་འདོན་ཐུབ་
པ་རེད། གླིང་གེ་སར་རྒྱལ་པོའི་སྒྲུང་ལས་དངོས་པོ་ཀུན་ལ་ཤེས་པ་ཡོད་པའམ་བླ་གནས་སོགས་དང་འབྲེལ་བ་
• 38 •



ཡོད་པའི་ས་བཅད་ཤིན་ཏུ་མང་སྟེ། ཧོར་གླིང་གཡུལ་འགྱེད་སྟོད་སྨད་མར་གསུམ་ལ་བསྡོམས་པས་ས་བཅད་
བཞི་བཅུ་ཞེ་བརྒྱད་ཡོད་པ་ལས། ལྷ་ཀླུ་གཉན་གསུམ་མམ་བླ་གནས་ལ་མཆོད་བཀུར་སོགས་ལ་འབྲེལ་བ་ཡོད་པ་
70% ཡན་ཟིན་ལ། བདུད་འདུལ་ལས། སྐྱེ་ཁམས་ཁོར་ཡུག་ལ་འབྲེལ་བ་ཡོད་པའི་ཞིབ་འབྲིས 50% ཡན་
ཟིན་ཡོད། དེར་མ་ཟད་འཇང་གླིང་གཡུལ་འགྱེད་དང་མོན་གླིང་གཡུལ་འགྱེད། འཁྲུངས་གླིང༌། རྟ་རྒྱུགས་
རྒྱལ་འཇོག་སོགས་དཔའ་བོའི་ལོ་རྒྱུས་སྙན་རྩོམ་ཡོད་ཚད་ལས། སྐྱེ་ཁམས་ཁོར་ཡུག་དང་འབྲེལ་བ་མེད་པའི་
བརྩམས་ཆོས་གཅིག་ཀྱང་མེད་པར་མ་ཟད། 《ཧོར་གླིང་གཡུལ་འགྱེད》ལས། “ ཐང་སྟོད་དཀར་ཡག་སྤང་ལ་
གྲུབ། ། རྩི་ཐོག་སྤྲུགས་ན་མར་གྱིས་གསོས། ། རྩྭ་སྐེད་ཟིལ་བ་ཁྲོམ་མེ་ཡོད། ། རྩྭ་ཐུར་བཅག་ན་དར་
གྱིས་གཡོག། རྩྭ་སྟེང་མར་ཁུ་འཁྱིལ་ལེ་ཡོད། ། རྩ་བ་བཀོག་ན་ཇ་ཡིས་ཚུགས། ། ཐང་སྐེད་སྔོན་མོ་ན་ལ་
གྲུབ། ། ན་ཐུར་སྤོས་ཐུར་གཤིབ་འདྲ་ལ། ། ན་རྩྭ་དར་རྡང་རུགས་སེ་ཡོད། ། ན་ཕོ་ཐུར་བཅག་ན་
གསེར་ཐུར་དགོས། །......”[12] ཞེས་འབྱུང་བ་སོགས་ལ་འུར་བསྟོད་སོགས་རྩོམ་རིག་གི་ཉམས་འདོད་པ་དང་
བོད་མི་རིགས་ཀྱི་ཁ་ཤོམ་ལྟ་བུས་མངོན་པར་ཕྱུག་ཀྱང་། དེས་རི་ཆུ་རྩི་ཤིང་གི་རིན་ཐང་གཞལ་དུ་མེད་པ་དང༌།
གསེར་དངུལ་གཡུ་སོགས་ཀྱི་རིན་པོ་ཆེ་ལས་ཀྱང་རྩི་ཤིང་ལ་ཤ་ཞེན་ཆེ་ཚུལ་དང་། དེར་གཏོར་བརླག་བྱས་ན་གང་
གང་གིས་འཚབ་དགོས་པ་ལ་སོགས་པའི་ཁྲིམས་ལུགས་ཀྱང་གསལ་བོར་བསྟན་པ་སོགས་མདོར་ན། བོད་རིགས་
མི་དམངས་ཀྱིས་རང་བྱུང་ཁོར་ཡུག་ལ་ཇི་འདྲའི་གཅེས་བཀུར་དང་། རང་བྱུང་ཁོར་ཡུག་ལ་ཇི་འདྲའི་རོལ་མྱོང་
བྱ་ཤེས་པ་རྟོགས་ཐུབ་ལ། ཚུལ་དེར་གཞིགས་ནས་ང་ཚོས་སྙིང་སྟོབས་ཆེན་པོས་སྡོམ་ཚིག་ཅིག་བཀོད་ཆོག་སྟེ།
དགེ་སྡིག་གི་ངོ་བོ་གསལ་ཞིང་དགེ་བ་སྤེལ་ཅིང་སྡིག་པ་སྤོང་བ་དང༌། འདྲེ་སྲིན་མ་རུངས་པ་དམ་ལ་འདོགས་པ་
ནི་གླིང་གེ་སར་རྒྱལ་པོའི་སྒྲུང་གི་བསམ་བློའི་དཀྱིལ་སྙིང་དང་ལོ་རྒྱུས་སྙན་རྩོམ་འདིའི་མགོ་ནས་མཇུག་བར་དུ་སྦྲེལ་
བར་བྱེད་པའི་རྩིབས་རྟ་ཡིན་ཞིང༌། དེ་ལས་སྐྱེ་ཁམས་ཁོར་ཡུག་ཞིབ་འབྲི་བགྱིས་པ་ལ་བརྟེན་ནས་སྣོད་བཅུད་དོ་
མཉམ་ཡོང་བ་དང་རང་བྱུང་ཁོར་ཡུག་སྲུང་སྐྱོང་བྱེད་པར་འབོད་སྐུལ་གཏོང་བ་ནི་ལོ་རྒྱུས་སྙན་རྩོམ་འདིའི་ཡང་
སྙིང་དམ་བླ་སྲོག་ཡིན་ནོ། ། 《 གླིང་སྒྲུང》ནི་ཁྱབ་རྒྱ་ཤིན་ཏུ་ཆེ་ཞིང་། སྒོས་སུ་བོད་དང་སོག་པོ། ཧོར་
སོགས་མི་རིགས་གྲངས་ཉུང་བས་དགའ་མགུ་ཡི་རངས་བྱེད་པའི་བསམ་བློའི་རྒྱགས་ཕྱེ་ཞིག་ཡིན་སྟབས། ཕུལ་དུ་
བྱུང་བའི་མི་རིགས་ཀྱི་རིག་གནས་ཤུལ་རྫས་ཀྱི་རིན་ཐང་ཐུན་མོང་མ་ཡིན་པ་དང་། དོན་སྙིང་གལ་ཆེན་རྣམས་
བསམ་བློའི་སྟེང་ངེས་ཤེས་ཟབ་མོ་རྙེད་ཅིང་། དག་སྒྲིག་དང་དཔར་སྐྲུན། ལོ་ཙཱ་སོགས་བྱས་པ་ལ་བརྟེན་ནས།
སྟོབས་ཤུགས་ཆེར་བསྐྱེད་ཀྱིས་ལོ་རྒྱུས་སྙན་རྩོམ་འདིས་མཚན་པའི་བོད་ཀྱི་སྲོལ་རྒྱུན་རིག་གནས་ཁྲོད་ཡོད་པའི་སྐྱེ་
ཁམས་ཁོར་ཡུག་སྲུང་སྐྱོང་གི་འདུ་ཤེས་དང༌། དེས་ལོ་སྟོང་ཕྲག་ལྷག་གི་རིང་གོ་ལ་ཧྲིལ་བོའི་སྐྱེ་ཁམས་ཁོར་ཡུག་
ཐད་བཞག་པའི་བྱས་རྗེས་གལ་ཆེན་འཛམ་གླིང་མི་དམངས་ཡོངས་ལ་དྲིལ་སྒྲོག་མཚམས་སྦྱོར་བྱས་པ་བརྒྱུད་ནས།
བོད་སྲོལ་རྒྱུན་གི་སྐྱེ་ཁམས་སྲུང་སྐྱོང་གི་བསམ་བློ་དར་སྤེལ་གཏོང་དགོས། །
གོ་ལ་ཧྲིལ་བོའི་སྐྱེ་ཁམས་ཉིན་རེ་བཞིན་ཇེ་ཞན་ཇེ་སྡུག་ཏུ་འགྲོ་བཞིན་པའི་སྐབས་འདིར། བོད་སྲོལ་རྒྱུན་
གྱི་འདུ་ཤེས་དེ་ལ་བརྟེན་ནས་མི་རྣམས་ལ་ཁོར་ཡུག་སྲུང་སྐྱོང་དང་ཚེ་སྲོག་གཅེས་འཛིན་བྱེད་དགོས་ཀྱི་བསླབ་བྱ་
བཏང་ནས། སེམས་ཅན་ཐམས་ཅད་འདྲ་མཉམ་དུ་ལྟ་བ་ལ་སོགས་པའི་སྐྱེ་ཁམས་ཀྱི་ལྟ་བ་ཡང་དག་བརྟན་པོར་
བསླངས་ན་ཕན་འབྲས་ལྡབ་འགྱུར་གྱིས་ཆེ་ངེས་པར་ཐེ་ཚོམ་མེད་ལ། དེ་ལྟར་བྱས་ན་ད་གཟོད་ལོ་རྒྱུས་སྙན་རྩོམ་
འདིའི་དངོས་ཡོད་ཀྱི་དོན་སྙིང་གལ་ཆེན་རང་བཞིན་ཡང་མཚོན་ཐུབ། །
2. སློབ་གསོར་ཤུགས་གནོན་དང་ཁྲིམས་ལུགས་ནན་ཏན་བྱས་ནས། དམངས་ཡོངས་ཀྱི་སྐྱེ་ཁམས་ཁོར་ཡུག་སྲུང་སྐྱོང་གི་
འདུ་ཤེས་མགྱོགས་མྱུར་ངང་མཐོར་འདེགས་བྱ་དགོས། །
རང་རྒྱལ་གྱི་ནུབ་རྒྱུད་ས་ཁུལ་དང་། སྒོས་སུ་མཚོ་བོད་མཐོ་སྒང་གི་སྐྱེ་ཁམས་མ་ལག་ཤིན་ཏུ་གཉོམ་ཞིང༌།
• 39 •



ས་ཆུས་འཁུར་ཤོར་བྱུང་བའི་གནས་ཚུལ་ཡང་ཤིན་ཏུ་ཚབས་ཆེ། དེང་གི་དུས་འདིར་སྐྱེ་ཁམས་དོ་མི་མཉམ་པར་
གྱུར་བ་དང༌། སྐྱེ་དངོས་ཉམས་རྒུད་དུ་འགྲོ་བ་ནི་ང་ཚོའི་མདུན་དུ་ལྷགས་པའི་དཀའ་ཁག་ཆེས་ཆེ་བའི་གནད་
དོན་ཞིག་ཡིན་པས། ང་ཚོས་《གླིང་སྒྲུང》སོགས་བོད་སྲོལ་རྒྱུན་གྱི་སྐྱེ་ཁམས་ཁོར་ཡུག་སྲུང་སྐྱོང་གི་དགོངས་དོན་
ལ་བརྟེན་ནས། སྐྱེ་ཁམས་དོ་མཉམ་ཡོང་བར་སྲུང་སྐྱོང་བྱ་དགོས་ཀྱི་སློབ་གསོ་གཏོང་བའི་དུས་མཚུངས་སུ།
ཁྲིམས་ལུགས་དྲིལ་སྒྲོག་དང་སློབ་ལ་ཤུགས་སྣོན་པ་སྟེ། 《ཆུ་ཁྲིམས》དང་《ས་ཆུ་སྲུང་སྐྱོང་བཅའ་ཁྲིམས》དང་།
《ཁོར་ཡུག་སྲུང་སྐྱོང་བཅའ་ཁྲིམས》དང་། 《རྩྭ་ཐང་བཅའ་ཁྲིམས》དང༌། 《ས་ཞིང་དོ་མཉམ་བཅའ་ཁྲིམས》
དང༌། 《རི་སྐྱེས་སྲོག་ཆགས་སྲུང་སྐྱོང་བཅའ་ཁྲིམས》དང་། 《ནགས་ཚལ་བཅའ་ཁྲིམས》སོགས་ཁྲིམས་ལུགས་
དང་ཁྲིམས་སྲོལ་ཁྱབ་བརྡལ་དུ་བཏང་ནས། ཁྲིམས་དང་འགལ་ན་རྩད་གཅོད་བྱ་ངེས་པ་དང༌། ཁྲིམས་ཐག་
བཅད་ན་ནན་ཏན་བྱ་ངེས་པར་བགྱིས་ནས་རྒྱ་ཆེ་བའི་མི་དམངས་མང་ཚོགས་ལ། རྩི་ཤིང་གི་ས་ཤུན་ནམ་སྐྱེ་
ཁམས་ཁོར་ཡུག་ལ་གཏོར་བརླག་བྱས་ན་རང་བྱུང་ཁམས་ཆེན་མོའི་སྐྱེ་ཁམས་ཆེན་མོའི་སྐྱེ་ཁམས་ཆོས་ཉིད་དང་
འགལ་ངེས་པར་མ་ཟད། གནའ་མི་བོད་ཀྱི་འདུ་ཤེས་དང་ཡང་འགལ་བ་ལྷག་སྤྲོད་དུ་ཕྱིན་པ་དང་། དེ་མ་ཟད་
རྒྱལ་ཁབ་ཀྱི་ཁྲིམས་ལུགས་ཁྲིམས་སྲོལ་དག་དང་ཡང་འགལ་ཡོད་པ་བཅས་ལ་ངེས་ཤེས་ཟབ་མོ་རྙེད་དུ་འཇུག་
དགོས། ཁྲིམས་འགལ་བ་དེ་དག་ལ་ལྷ་ཀླུ་ལུས་སུ་ཞུགས་པའི་རང་བྱུང་ཁམས་ཆེན་མོས་ཆད་གཅོད་ནན་མོ་བྱ་
ངེས་པར་མ་ཟད། ཀུན་སྤྱོད་དང་ལས་རྒྱུ་འབྲས་ཀྱི་འདུ་ཤེས་ཀྱི་ལེ་བདའ་དང་རྒྱལ་ཁབ་ཀྱི་ཁྲིམས་ལུགས་ཀྱིས་
ཐག་གཅོད་ནན་མོ་བྱ་ངེས་པར་ཡང་གོར་མ་ཆག་གོ། ཁྲིམས་ལུགས་ཁྱབ་སྤེལ་གྱི་སློབ་གསོའི་ཐད་ཆོས་ལུགས་མི་
སྣའི་ཕན་ནུས་ཐུན་མོང་མ་ཡིན་པ་དེ་འདོན་སྤེལ་བྱ་དགོས། ཁོང་ཚོས་བྱ་བའི་བརྩོན་སེམས་ལ་རྟིང་སྐུལ་གྱིས།
ཆོས་དད་མང་ཚོགས་ཁྲིམས་ལུགས་ཁྱབ་སྤེལ་གྱི་སློབ་གསོའི་འོས་འགན་རང་རྟོགས་ངང་དང་ལེན་བྱས་ནས།
བོད་བརྒྱུད་ནང་བསྟན་ཆོས་ལུགས་དང་བོད་ཀྱི་སྲོལ་རྒྱུན་གྱི་སྐྱེ་ཁམས་ལྟ་བ་(འཚོ་བའི་འཛེམ་བྱ་སོགས་ཀྱང་འདུ།)
དེང་འདིའི་སྲིད་ཇུས་དང་ཁྲིམས་སྲོལ་ལ་ཟུང་འབྲེལ་གྱིས་སློབ་གསོ་བཏང་ན། སྤྱི་ཚོགས་ཀྱི་ཕན་འབྲས་བཟང་
བོ་དང་དཔལ་འབྱོར་གྱི་ཕན་འབྲས་འབོར་ཆེན་འབྱུང་ངེས་པ་གདོན་མི་ཟའོ། །
3. སློབ་སྦྱོང་ལ་ཤུགས་སྣོན་དང་ངེས་ཟིན་མཐོར་འདེགས་ཀྱིས་སྲུང་སྐྱོང་དང་འཛུགས་སྐྲུན་མཉམ་དུ་སྤེལ་བ།
རྒྱལ་ཁབ་ཀྱིས་ནུབ་རྒྱུད་གསར་འབྱེད་ཆེན་མོའི་ཇུས་ཆོད་རླབས་ཆེན་མཛད་པ་ནི་བོད་ཀྱི་སྤྱི་ཚོགས་དང་
བོད་མི་རིགས་ཀྱི་གོང་འཕེལ་ཡར་རྒྱས་ལ་ཤུགས་རྐྱེན་གལ་ཆེན་ཐེབས་ངེས་པ་རེད། མཚོ་བོད་མཐོ་སྒང་གི་སྐྱེ་
ཁམས་ཁོར་ཡུག་ཕྱོགས་ཡོངས་ནས་ཆ་ཚང་བར་སྲུང་སྐྱོང་བྱ་རྒྱུ་ནི་ནུབ་རྒྱུད་གསར་འབྱེད་ཆེན་མོ་ལག་བསྟར་བྱེད་
པའི་བརྗོད་བྱ་གལ་ཆེན་ཁྲོད་ཀྱི་གཅིག་ཡིན། དེས་ཚད་ངེས་ཅན་ཞིག་ནས་ནུབ་རྒྱུད་གསར་འབྱེད་ཆེན་མོའི་
རྒྱལ་ཕམ་ཐག་གཅོད་བཞིན་ཡོད། ལས་རིགས་སོ་སོའི་གསར་འབྱེད་པ་མང་ཆེ་བས་རང་རྟོགས་ངང་སྐྱེ་ཁམས་
ཁོར་ཡུག་སྲུང་སྐྱོང་དང་སྐྱེ་ཁམས་དོ་མཉམ་རྒྱུན་འཛིན་བྱེད་ཐུབ་པ་ཡིན་ཡང་། སྲུང་སྐྱོང་སྡེ་ཁག་གིས་འཛུགས་
སྐྲུན་མི་བྱེད་པ་དང་། འཛུགས་སྐྲུན་སྡེ་ཁག་གིས་སྲུང་སྐྱོང་མི་བྱེད་པ། སྲུང་སྐྱོང་དང་འཛུགས་གཉིས་འབྲེལ་
ཐག་རྩ་བ་ནས་ཆད་པའི་གནས་ཚུལ་ཀྱང་ཡོད་དེ། ལས་བཟོ་རུ་ཁག་(མི་སྣ）ཉུང་ཤས་ཀྱིས་རང་ཁོ་ནའི་ཁེ་ཕན་གྱི་
དོན་དུ། ཐུན་མོང་དང་རྒྱལ་ཁབ་ཀྱི་ཁེ་ཕན་བློས་གཏོང་བར་འདང་རྒྱག་སྤུ་ཙམ་ཡང་མེད་དེ། གསེར་དངུལ་
ཟངས་ལྕགས་སོགས་ཀྱི་གཏེར་ཁ་སློག་པ་དང་། ཁྱད་པར་དུ་དབྱར་རྩྭ་དགུན་འབུ་སོགས་སྨན་རྫས་འཐུ་སྐབས།
ལས་ཁུངས་ལ་ལས་མིག་ཐོག་གི་ཁེ་ཕན་ཙག་ཙིག་ལ་དམིགས་ནས་ལུགས་མཐུན་ངང་གསར་འབྱེད་བྱེད་པར་ཁ་
གཡར་ཞིང༌། མི་རེ་རེ་བཞིན་ས་རིན་ཆུ་རིན་བཅད་ནས་རྩྭ་ཐང་དུ་གཏོང་བ་ལས། སྤྱིའི་མི་གྲངས་ལ་ཚོད་
འཛིན་མི་བྱེད་པས། རྩི་ཤིང་སོགས་རྩྭ་ཐང་གི་ས་ཤུན་ལ་གཏོར་བཤིག་ཐེབས། །
སྤྱོད་ཚུལ་འདིའི་རིགས་ལ་རྒྱལ་ཁབ་ཀྱིས་བྱེད་ཐབས་ནུས་ལྡན་སྤྱད་ནས་བཀག་འགོག་དང༌། ཁྲིམས་
• 40 •



འགལ་ལུགས་འགལ་གྱི་མི་སྣ་དེ་དག་ལ་བརྡུང་རྡེག་བྱེད་པར་ཤུགས་སྣོན་གྱིས་སྐྱེ་ཁམས་ལ་གཏོར་བརླག་བྱེད་པའི་
ཉེས་སྤྱོད་འདི་རྩ་བ་ནས་འགོག་དགོས། གཞན་དུ་འབྲེལ་ཡོད་སྡེ་ཁག་གིས་རྨང་གཞིའི་འཛུགས་སྐྲུན་བྱེད་པའི་
དུས་མཚུངས་སུ། སྐྱེ་ཁམས་ཁོར་ཡུག་གི་སྲུང་སྐྱོང་ལའང་དོ་སྣང་བཟང་བོ་བྱ་དགོས། དཔེར་ན་ས་ཁུལ་ལ་
ལའི་གསར་དུ་བསྐྲུན་པའི་གཞུང་ལམ་དང་ལྕགས་ལམ་གྱི་འགྲམ་གཉིས་སུ། ས་སྟེང་གི་རྩྭ་ཤུན་རྩ་བ་ནས་བཀོག་
པའི་ཞེང་གི་ཆེ་ཆུང་ལ་སོ་སོར་མིའུ་བཅུ་ལྷག་ཡོད་པ་ལས། མཚོ་བོད་གཞུང་ལམ་ཁོ་ནའི་འགྲམ་དུ་སྤྱི་ལེ་གྲུ་བཞི་
མ་ག་ཚོད་ཙམ་ལ་གཏོར་བརླག་ཐེབས་ཡོད་པ་དེ་ཞིབ་ཏུ་བརྩིས་ན་ཤེས་ཐུབ་པ་ཞིག་རེད། དེ་ནི་འཛུགས་སྐྲུན་གྱི་
གོམས་སྟབས་ཇེ་མགྱོགས་སུ་བཏང་བའི་མཇུག་འབྲས་ཡིན་པས། དེའི་དམིགས་ཡུལ་ལ་སྐྱོན་འཛུགས་ཀྱི་མཛུབ་
མོ་ཀེར་དུ་མེད་ཀྱང་། འགྲམ་རྒྱུད་དུ་ལོ་བརྒྱ་ཕྲག་དུ་མའི་རིང་སོས་ཐུབ་བྲལ་བའི་སྐྱེ་ཁམས་ཁོར་ཡུག་གི་གྱོང་གུད་
ཚབས་ཆེན་བཟོས་ཡོད་པའང་བསྙོན་དུ་མེད་པ་ཞིག་གོ། དེའི་སྟབས་ཀྱིས་ཕྲན་གྱི་རེ་བ་ཡིན་ན། འབྲེལ་ཡོད་
སྡེ་ཁག་གིས་དུས་ཚོད་དམ་འཛིན་ངང་འཛུགས་སྐྲུན་བྱེད་པའི་དུས་མཚུངས་སུ། རྩྭ་ཐང་གི་རྩྭ་ ཤུན་སྤོར་་་་
འདེབས་ ( , # # # fg k）སོགས་ཀྱི་བྱེད་ཐད་སྤྱད་ནས། ལས་གནས་གང་ཡིན་པ་དེའི་མཐའ་བསྐོར་གྱི་སྐྱེ་
ཁམས་ཁོར་ཡུག་གང་ནུས་ཅི་ལྕོགས་ངང་སྲུང་སྐྱོང་ངང་སླར་གསོ་བྱ་དགོས། ་
ཁྲིམས་འགལ་གྱི་རྔོན་ལས་བྱ་འགུལ་ལ་རྡུང་རྡེག་དྲག་པོ་བྱས་ཏེ། དོན་དངོས་ཐོག་རྒྱལ་ཁབ་ཀྱི་སྲོག་
ཆགས་རྩ་ཆེན་སྲུང་སྐྱོང་དང་། རང་བྱུང་ཁམས་ཆེན་མོའི་སྐྱེ་དངོས་ཀྱི་སྣ་མང་རང་བཞིན་རྒྱུན་འཛིན་བྱ་དགོས།
“ ནུབ་རྒྱུད་ས་ཁུལ་དུ་ས་ཞིང་དང་གཏེར་ཁ། ནུས་ཁུངས་ སོགས་ རང་བྱུང་ཐོན་ཁུངས་ཀྱི་ཆ་རྐྱེན་འཛོམས་
ནའང་། ཐོན་ཁུངས་གསར་འབྱེད་བྱེད་པའི་བརྒྱུད་རིམ་ཁྲོད་བྱུང་བའི་གནད་དོན་དག་ལ་འབྲེལ་ཡོད་སྡེ་ཁག་
གིས་མཐོང་ཆེན་ནན་མོ་བྱ་དགོས་པར་གདའ་སྟེ། དེ་ལ་ཐོན་ཁུངས་གསར་འབྱེད་ཀྱི་རགས་ལས་རང་བཞིན་(W
ht ##)ཧུར་བརྩོན་ཆེན་པོའི་བཤོལ་སེལ་བྱ་དགོས་པ་དང་གཅིག སྐྱེ་ཁམས་སྲུང་སྐྱོང་དང་ཐོན་ཁུངས་བེད་སྤྱོད་
ཀྱི་འབྲེལ་བ་ལེགས་པར་ཐག་གཅོད་དགོས་པ་དང་གཉིས་སོ། །”[13] གསར་འབྱེད་དང་སྲུང་སྐྱོང་ལོ་གཅིག་གྱུར་
དུ་འདང་བརྒྱབ་སྟེ། མཐུན་སྦྱོར་ངང་སྤེལ་བ་ལས། “སྔོན་ལ་མནོལ་བཙོག་དང་རྗེས་སུ་བཅོས་སྒྱུར”བྱེད་པའི་
ལམ་ལོག་ ཏུ་ གཏན་ནས་ཞུགས་མི་རུང་ལ། ཐོན་ཁུངས་དང་ཁོར་ཡུག་བློས་བཏང་ནས་ཡུན་ཐུང་གི་དཔལ་
འབྱོར་འཕེལ་རྒྱས་ལ་བརྩོན་པ་དེ་བས་ཀྱང་བྱ་མི་རུང་། །
4. ཚན་རིག་དང་མཐུན་པའི་སྒྲིག་བཀོད་དང་ཡོངས་ནས་སྒྱུར་བཅོས་བྱས་ཏེ། ནུབ་རྒྱུད་ས་ཁུལ་གྱི་མཛེས་ཤིང་ལྟ་ན་
སྡུག་པའི་ཡུལ་ལྗོངས་སླར་གསོ་བྱ་དགོས།
ཉེ་བའི་ལོ་འགའི་རིང་། ནུབ་རྒྱུད་ས་ཁུལ་དང་སྒོས་སུ་མཚོ་བོད་མཐོ་སྒང་གི་ས་ཞིང་ཆར་ཆུས་འཁུར་བ་
དང་བྱེ་ཐང་ཅན་དུ་གྱུར་བ། རྩྭ་ཐང་ཉམས་ནས་བྱེ་ཐང་ཅན་དུ་གྱུར་ཚད་ཉིན་རེ་ནས་ཉིན་རེར་ཚབས་ཆེན་དུ་
འགྱུར་བཞིན་པའི་སྐབས་འདིར། མཚོ་བོད་མཐོ་སྒང་གི་རིམ་པ་སོ་སོའི་མི་དམངས་སྲིད་གཞུང་གིས་ནུབ་རྒྱུད་
གསར་འབྱེད་ཆེན་མོའི་གོ་སྐབས་བཟང་བོ་དང་བསྟུན་ནས། ཚན་རིག་དང་མཐུན་པའི་ སྒྲིག་བཀོད་དང་།
ཕྱོགས་ཡོངས་ནས་སྒྱུར་བཅོས། མཉམ་པོར་གོང་སྤེལ། སྐྱེ་ཁམས་ཁོར་ཡུག་སྲུང་སྐྱོང་གི་འཐབ་ཇུས་བཟོས་
པའི་རྨང་གཞིའི་སྟེང༌། མ་དངུལ་གཏོང་ཚད་ཆེར་བསྐྱེད་དང་། རྒྱ་ཆེ་བའི་རོང་འབྲོག་མང་ཚོགས་རྨོ་སྐྱུར་
ནགས་འདེབས་རྩྭ་འདེབས་དང་མཛེས་སྡུག་རྨད་དུ་བྱུང་བའི་ཡུལ་ལྗོངས་སླར་གསོ་བྱེད་པའི་ལས་དོན་རླབས་ཆེན་
དུ་ཞུགས་པར་རྟིང་སྐུལ་གྱིས། ལྕགས་རྭ་བསྐོར་བའི་རྒྱ་ཁྱོན་ཆེར་བསྐྱེད་དང་། སྡོང་འཛུགས་ནགས་སྐྲུན་དང་
རི་བཀག་ནགས་བསྐྱེད། མཚོ་བཀག་ཉ་གསོ། ཐང་བཀག་རྩྭ་གསོ། ཆུ་གསུམ་མགོ་ཁུངས་ཀྱི་སྐྱེ་ཁམས་ཁོར་
ཡུག་གི་སྲུང་སྐྱོང་དང་འཛུགས་སྐྲུན་སོགས་ལ་ཤུགས་སྣོན་གྱིས། རྨ་ཆུའི་ཆུ་རྒྱུན་ཆད་པ་དང༌། འབྲི་ཆུ་དང་རྫ་
ཆུའི་གནོད་པ་སོགས་དོན་དངོས་སྟེང་ཐག་གཅོད་བྱ་དགོས། ཐང་བཀག་རྩྭ་གསོའི་ཉིང་དགོས་ནི་རྩི་ཤིང་སླར་
• 41 •



གསོ་དང༌། རྩྭ་ཆུ་ཕུན་སུམ་ཚོགས་པའི་རྩྭ་ཐང་བསྐྲུན་ཞིང་། གདོད་མའི་ཐོན་སྐྱེད་ནུས་ཤུགས་མཐོར་འདེགས་
དང་ཐོན་ཁུངས་འཛད་མེད་རྟག་པར་བེད་སྤྱོད། རྩྭ་ཐང་གི་སྐྱེ་ཁམས་མ་ལག་བཟང་བོ་ཞིག་བསྐྲུན་རྒྱུ་དེ་ཡིན།
རྒྱ་ཆེའི་འབྲོག་ཁུལ་ནས། སྔོ་རྩྭ་འདེབས་གསོ་དང་ལྕགས་རྭ་བསྐོར་བ་སོགས་ཀྱི་བྱེད་ཐབས་སྤྱད་ནས། རོང་
འབྲོག་པའི་མང་ཚོགས་དབུལ་ཐར་ཕྱུག་སྒྱུར་དང༌། སྤྱི་ཚོགས་བདེ་འཇགས་དང་མི་རིགས་མཐུན་སྒྲིལ་ཡོང་བའི་
ལས་དོན་ལ་ཤུགས་སྣོན་བྱ་རྒྱུ་དེ་ཡིན། །
མཆན་འགྲེལ།
[1]P. 70 《ཀྲུང་གོའི་བོད་ཀྱི་ཤེས་རིག》2006ལོའི་དེབ་དང་པོ་
[3]P. 174[4]P. 381 [8]P. 23[9]P. 23[10]P. 24[12]P. 24[13]P. 345[15]P. 353《 ཧོར་གླིང་
གཡུལ་འགྱེད》སྨད་ཆ། མཚོ་སྔོན་མི་རིགས་དཔེ་སྐྲུན་ཁང་གིས1980ལོར་དཔར།
[7]P. 86《 ཨ་སྟག་ལྷ་མོ》མི་རིགས་དཔེ་སྐྲུན་ཁང་གིས1998ལོར་དཔར།།
[2]P. 924-925《གེ་སར་སྒྲུང་གི་རིག་མཛོད》བམ་པོ་དང་པོའི་དེབ་གཉིས་པ། 2000ལོར་དཔར།
[5]P. 483[6]P. 491[14]P. 491《གེ་སར་སྒྲུང་གི་རིག་མཛོད》བམ་པོ་དང་པོའི་དེབ་གཉིས་པ། ཀན་སུའུ་མི་
རིགས་དཔེ་སྐྲུན་ཁང་གིས1998ལོར་དཔར།
[11]P. 197《ཧོར་གླིང་གཡུལ་འགྱེད》སྟོད་ཆ།
[16]《མི་རིགས་དཔལ་འབྱོར་དང་སྤྱི་ཚོགས་འཕེལ་རྒྱས》1999ལོའི་དེབ་དང་པོ། ནུབ་རྒྱུད་ཀྱི་འཕེལ་ཚད་ཇེ་་་
མགྱོགས་སུ་གཏོང་བའི་བསམ་གཞིགས།
(རྩོམ་སྒྲིག་འགན་ཁུར་བ།
ལྷ་མཆོག་རྒྱལ།)
• 42 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002.（2)
J. NORTHWESTERN NATIONALITIES UNIVERSITY (Tibetan language)
དཔེ་དོན་གྱི་སྦྱོར་བ་ཉམས་པའི་སྐྱོན་རགས་ཙམ་གླེང་བ། །
སྒྲོལ་མ་འཚོ།
(ནུབ་བྱང་མི་རིགས་སློབ་ཆེན་དངོས་ལུགས་སློབ་གླིང་། ཀན་སུའུ།
ལན་གྲུ། 730030) .
[ནང་དོན་གནད་བཤུས] དཔེ་དོན་སྦྱར་ནས་བསྟན་དོན་གསལ་བར་བྱེད་པའི་ཐབས་འདི་བོད་ལ་མཚོན་ན། རོ་བརྒྱའི་
ཟས་ལ་ཚྭ་ལྟར་གཅེས་ཤིང་སླ་བ་གཏམ་དང་གླུ་གཞས་ནས་དཀའ་བ་གཞུང་ལུགས་བསྟན་བཅོས་སོགས་ཕྱོགས་ཟུར་ཀུན་ལ་མ་
ཁྱབ་ས་མེད་པའི་ཚོད་དུ་སྣང་། དེ་ཡང་དཔེ་དོན་གྱི་སྦྱོར་བ་སྐྱོན་ཅན་དུ་ཐལ་མ་ཐལ་གྱི་ཚད་གཞི་དེའང་འདི་དང་འདི་ཞེས་
མཁས་ལ་སུ་ལའང་ཁ་གསལ་གྲངས་ངེས་ཤིག་བསྟན་དུ་མེད་པ་ལྟར་སྣང་བས། སྔ་རབས་མཁས་པའི་བཞེད་དགོངས་ལ་བརྟེན་
བཅོལ་ཐོག རང་གི་གནད་འདྲིལ་གྱི་ལྟ་ཚུལ་ཞིག་ནི་གཤམ་གསལ་ལྟར་རོ། །
[བརྡ་ཆད་གཙོ་བོ] དཔེ། དཔེ་ཅན། སྦྱོར་བ། སྐྱོན། །
[དཔེ་དེབ་དབྱེ་རྟགས]H058[ཡིག་ཚང་མཚོན་བྱང]A [རྩོམ་གྱི་སྒྲིག་ཨང1002-9117(2002)02-43——07
གླེང་གཞི།
འདིར་ཐོག་མར་དཔེ་དོན་གྱི་སྦྱོར་བ་ཞེས་པ་ནི་དཔེ་ཅན་གྱི་ངོ་བོའམ་རྣམ་པ། ཁྱད་ཆོས་སོགས་ཀྱི་གནས་
སྐབས་ཇི་འདྲ་བ་དེ་འདྲའི་གནད་རྣམས་མ་འཁྲུལ་བར་ཕ་རོལ་བོ་ལ་གསལ་ཞིང་དྲང་བོར་སྟོན་པའི་ཆེད་དུ། དེ་
དང་ཆ་འདྲ་བའི་རྒྱུན་མཐོང་ཡོངས་གྲགས་ཀྱི་དཔེ་ཞིག་དམིགས་སུ་བཀོད་དེ་དཔེ་ཅན་བདེ་བླག་ཏུ་གོ་བ་ལ་རམ་
འདེགས་བྱེད་པའི་ཐབས་སྦྱོར་ཞིག་ཡིན་ཏེ། དེར་རྒྱུའི་མཁས་པ་ཁ་ཅིག་གིས། 《དེང་རབས་རྒྱ་ཡིག》སོགས་
སུ་དཔེ་འཇོག་ལ་དཔེ་དང་དཔེ་ཅན། མཚུངས་གསལ་གྱི་སྒྲ་བཅས་རྐྱེན་གསུམ་ངེས་པར་འཚོགས་དགོས་[1]
ཟེར་ཡང་། དེ་ལ་ངེས་པ་མ་མཐོང་སྟེ། དཔེ་དང་དཔེ་ཅན་གཉིས་ཀྱི་བར་མཚུངས་གསལ་གྱི་སྒྲ་འབྱུང་མི་
འབྱུང་ཅི་རིགས་ཡིན་ཏེ། དཔེ་རྒྱན་ལྟ་བུར་མཚུངས་གསལ་གྱི་སྒྲ་ཚིག་རིས་སུ་འབྱུང་བ་བདེན་ཡང་གཟུགས་
རྒྱན་ལྟ་བུར་དེ་ལྟར་མི་འབྱུང་བར་ཐད་ཀར་དཔེ་དཔེ་ཅན་གྱི་གཟུགས་སུ་འགོད་པས་ཀྱང་ཤེས་སོ། ། དེ་ཡང་
སྤྱིར་བཏང་དུ་བཤད་ན། དཔེ་ལེན་ཆགས་འཇོག་བྱེད་པ་དེར་དགོས་པ་གཙོ་བོ་གཉིས་ཡོད་པར་འདོད་དེ།
གཅིག་ནི་ཀུན་ལ་རྒྱུས་ཆེ་བའི་དཔེ་ཞིག་ལ་བརྟེན་ནས་དཔེ་ཅན་གྱི་དངོས་པོ་དང་ཡང་ན་དོན་བྱ་གང་ཞིག་གི་ངོ་
བོའམ་རྣམ་པ། ཁྱད་ཆོས། བསྟན་དོན་སོགས་གསལ་བར་བྱས་ཤིང་ཉམས་འགྱུར་དོད་པའི་སྒོ་ནས་ཕ་རོལ་ ་
[རྩོམ་འབྱོར་ཉིན]2002-03-10
[རྩོམ་པ་པོ་ངོ་སྤྲོད] སྒྲོལ་མ་འཚོ། (1966)
དཔྱད་པ་འཇུག་མུས་ཡིན།
བླ་བྲང་རིག་སྒྲའི་མི་ཡིན།
སྐད་གཉིས་སློབ་གསོ་དང་རྩོམ་རིག་ཕྱོགས་ལ་
• 43 •



པོའི་རྒྱུད་ལ་བག་ཆགས་ཟབ་མོ་ཞིག་འཇོག་ཅི་ཐུབ་བྱེད་པ་དེ་ཡིན་ཞིང་། གཞན་ཞིག་ནི་མངོན་གསལ་རྒྱུན་
མཐོང་གི་དཔེ་སྣ་ཚོགས་བརྒྱུད་དེ་གོ་བར་དཀའ་བའི་དཔེ་ཅན་ཐད་ཀྱི་དཀའ་གནད་ཅི་མཆིས་གོ་སླར་འགྲེལ་བ་
བརྒྱུད། མི་རྣམས་ལ་གོ་བསྐོན་བློ་འདོམས་བྱེད་པ་དེ་ཡིན་ལ། དེ་མིན་ད་དུང་ཝ་བཞིན་སྔར་བ་དག་དགྲུ་མ་
སླེབས་གོང་དུ་ཝ་རྔ་ཤ་ལེར་ཕྲོས་ཤིག་ལྟ་བུ་རྒྱུ་མཚན་གསལ་བར་བྱེད་པའི་དཔེ་འཇོག་ཕལ་མོ་ཆེ་ཞིག་ལ་སྐད་ཆ་
སྣང་བརྙན་ཅན་དུ་བསྒྱུར་བའི་ནུས་པའང་ཡོད་པར་མཐོང་ངོ༌། །
དེ་ཡང༌། དོན་བདེན་པའི་ཚིག་དང་མ་འབྲེལ་ན། ། ཀླུ་གྲེ་འགྱུར་སྙན་ཡང་པི་ཝང་ཡིན། ། ཆོས་
མཐུན་དཔེ་ཡིས་མ་མཚོན་པའི། ། ཚིག་སྡེབ་སྦྱོར་མཁས་ཀྱང་སྒྲ་སྙན་ཡིན། །[2] ཞེས་པ་ལྟར། མེ་ལོང་
ལུགས་ལྟར་བརྩམས་པའི་སྙན་ངག་གི་བརྩམས་ཆོས་ལྟ་ཅི། ཐ་ན་བོད་ཀྱི་དམངས་ཁྲོད་གླུ་གཞས་དང་ཇ་བཤད་
སྟོན་བཤད་ཚུན་ཆད་དུ་དཔེ་ལེན་ཆགས་འཇོག་གི་སྲོལ་འདི་རྒྱུགས་ཆེ་ཞིང་། དེ་དག་ཀྱང་དཔེ་དོན་གཉིས་
འབྲེལ་མེད་རང་དགར་སྦྱར་བ་ཞིག་གཏན་ནས་མ་ཡིན་པར། དཔེས་མཐའ་གཅིག་ཏུ་དཔེ་ཅན་གྱི་ངོ་བོའམ་
རྣམ་པ་གསལ་ཅི་ཐུབ་ལ་གཞོལ་བ་ཤ་སྟག་ཡིན་ཏེ། ས་པཎ་མཁས་འཇུག་ཏུ། དཔེ་ཡི་རྒྱན་རྣམས་ཕལ་ཆེར་
ནི། ། རང་གི་ཆོས་དང་མཐུན་པར་སྦྱར། ། དཔེ་དོན་འབྲེལ་བར་མ་གྱུར་ན། ། སྙན་ངག་མཁན་གྱིས་
སྨད་པ་སྲིད། །[3] ཅེས་པ་ལྟར། གལ་སྲིད་དཔེ་དོན་གྱི་སྦྱོར་བ་ཉེས་ཆེ་ན། སྐབས་དོན་སྟོན་པའི་ནུས་པ་
འཇོམས་པར་མ་ཟད། ད་དུང་ཤེས་ལྡན་རྣམས་ཀྱིས་ཁྲེལ་བའི་གཞིར་ཡང་འགྱུར་བར་མཐོང་སྟེ། དཔེར་ན།
ཆུ་སྐྱར་བྱི་ལ་ཆོམ་རྐུན་དག ། སྒྲ་མེད་འཇབ་ཅིང་འགྲོ་བ་ཡིས། ། མངོན་པར་འདོད་པའི་དོན་སྒྲུབ་པ། །
ཐུབ་པས་རྟག་ཏུ་དེ་བཞིན་སྤྱད། ། ཅེས་པར་དོན་སྐྱོན་ཅི་ཡང་མེད་མོད། “མུ་སྟེགས་དག་གིས་ཁྱོད་ཀྱི་ཐུབ་
པ་དེ་ལྟར་སྤྱོད་དམ་ཞེས་ཅོ་འདྲི་”[4] ཞིང་ཁྲེལ་བར་བྱེད་པ་གདོན་མི་ཟའོ། ། འོ་ན། ཇི་ལྟར་སྦྱོར་བ་འཐད་
ཅེ་ན། སྤྱི་འགྲོ་ལ་ས་པཎ་མཁས་འཇུག་ཏུ། དཔའ་ལ་སེང་གེ་སྟག་ལ་སོགས། ། ཞུམ་པ་ཝ་སྐྱེས་ཅེ་སྤྱང་
སོགས། ། མཁས་པ་འཇམ་དབྱངས་སྟོབས་སྲེད་མེད། ། བླུན་ལ་བ་ལང་ཞེ་སྡང་སྦྲུལ། ། གསལ་ལ་སྐྱེ་
དགུའི་སྒྲོན་མེ་སོགས། ། རྒྱས་པར་སྦྱར་ཞེས་མཁས་རྣམས་སྨྲ། །[5] ཞེས་དང་། ཡང་གཞུང་དེར། དཔེ་
གཅིག་གིས་དོན་ཐམས་ཅད་ལ་མཚུངས་པ་ཤེས་བྱ་ལ་མི་སྲིད་ཀྱི། འོན་ཀྱང་རིན་པོ་ཆེ་དང་། སེང་གེ་དང༌།
རྒྱ་མཚོ་ལ་སོགས་པ། དགོས་འདོད་འབྱུང་བ་དང་། འཇིགས་པ་མེད་པ་དང་། གཏིང་དཔག་པར་དཀའ་བ་
ལ་སོགས་པ་གང་བརྗོད་པར་འདོད་པའི་ཕྱོགས་འགའ་ཞིག་དང་ཉེ་བར་མཚུངས་པ་ལ་དཔེ་ཞེས་བརྗོད།-6] ཅེས་པ་
ལྟར། དཔེ་དོན་གཉིས་ཀྱི་མཚུངས་ཆོས་ལ་ལྷག་ཆད་ཅུང་ཟད་རེ་ཡོད་ཀྱང་སྐྱོན་དུ་མི་འགྱུར་ཏེ། རྒྱུ་མཚན་ནི་
འཇིག་རྟེན་སྟེང་ཡོངས་སུ་འདྲ་ཤ་སྟག་གི་དངོས་པོ་གཉིས་གཏན་ནས་མི་སྲིད་ཅིང་། ཐ་ན་མཚེ་མར་སྐྱེས་པའི་བུ་
སྤུན་གཉིས་ལའང་རང་ཆོས་ཀྱི་ཁྱད་པར་ཏོག་ཙམ་རེ་ཅི་ནས་ཡོད་པས་སོ། ། །
མདོར་ན། གཏམ་དང་བརྗོད་པ། བརྩམས་ཆོས་སྣ་ཚོགས་སུ་དཔེ་ལ་བརྟེན་ནས་དོན་སྟོན་པའི་ཐབས་
འདི་ཁྱབ་ཆེ་ཞིང་དོན་གོ་བ་ལ་ས་ཆོད་ཆེ་ཕྱིར། བློ་ལྡན་ཀུན་གྱིས་བླང་བྱ་དང་སྤེལ་བྱར་མཐོང་མོད་ཀྱང་། དེ་
ལས་ལྡོག་གོང་ནས་ཀྱང་མགོ་འབུས་ཙམ་སྨོས་པ་ལྟར། གལ་ཏེ་དཔེ་དོན་སྦྱོར་ཉེས་སུ་སོང་ཚེ། མཇུག་འབྲས་
ཕྱིན་ཅི་ལོག་ཏུ་འབྱིན་ཞིང་བརྗོད་དོན་འཐོར་འཁྲུགས་ལོག་པ་ཅན་དུ་འགྱུར་ངེས་པས་ན། དཔེ་དོན་ཡང་དག་
པར་སྦྱོར་ཚུལ་གྱི་ཐད་ལ། མེ་ལོང་མའི་ལུགས་གཞིར་བཞག་གི་སྟེང་ནས་སྙན་འགྲེལ་སྔ་མ་རྣམས་སུ་དཔེ་རྒྱན་
དང་གཟུགས་རྒྱན་སོགས་རྒྱ་ཆེར་བསྟན་པ་ལྟར་རྗེས་སུ་བསླབ་པར་བྱ་བ་གལ་ཆེ་ཞིང་། གཞན་དཔེ་དོན་གྱི་སྦྱོར་
བ་ཉམས་པའི་ཐད་ཀྱི་བཤད་པའང་སྙན་འགྲེལ་སྔ་མ་རྣམས་སུ་ཐོ་རེ་ལོང་ངེ་ཙམ་འབྱུང་ཡང་། དེ་འདྲའི་ཁ་
གསལ་མགུ་གང་བ་ཞིག་ཐོན་མེད་པ་ལྟར་སྣང་བས། གསེར་གྱི་ཀ་བར་འཇག་མའི་ལྷན་པའི་ཚུལ་དུ་འགྲོ་བ་གོར་
• 44 •



མ་ཆག་ཀྱང་རང་བློས་ལྕོགས་ཚོད་ཀྱིས་གནད་འདིར་སྣོན་པ་ཅུང་ཟད་འདེབས་པར་འདོད་པ་ལ།
གཅིག དཔེ་དོན་གྱི་སྦྱོར་བ་ཉམས་མིན་ཐད་ཀྱི་སྔ་རབས་ཡིག་ཆའི་
དགོངས་དོན་ཉིང་བསྡུས།
མེ་ལོང་རྩ་བར། ངང་མོ་བཞིན་དུ་ཟླ་བ་དཀར། ། (ཕོ་མོའི་རྟགས་ཐ་དད་པ་འདྲེས་པའི་སྐྱོན།) མཚོ་
རྣམས་བཞིན་དུ་མཁའ་དྲི་མེད། ། (མང་ཉུང་གི་ཚིག་ ཐ་དད་པ་འདྲེས་པའི་སྐྱོན།) ཁྱི་བཞིན་དཔའ་བོ་རྗེ་ལ་
གུས། ། (དཔེ་དམན་པས་དཔེ་ཅན་མཆོག་འཇལ་བའི་སྐྱོན།) ཉི་མ་བཞིན་དུ་མེ་ཁྱེར་གསལ། ། (དཔེ་མཆོག་
གིས་དཔེ་ཅན་དམན་པ་འཇལ་བའི་སྐྱོན།)[7] ཞེས་པ་ལྟ་བའི་ཚིག་གི་སྦྱོར་བ་ནི་སྐྱོན་ཅན་དུ་བསྟན་ཞིང་། དེ་བཞིན་
དུ་ཁམས་སྤྲུལ་གྱི་སྙན་འགྲེལ་དབྱངས་ཅན་ངག་གི་རོལ་མཚོ་རུའང། གཞན་ཡང་དཔང་ཊིཀ་ཏུ། འདིས་ནི་
དཔེའི་སྐྱོན་དམན་པ་ཉིད་དང་། མི་སྲིད་པ་དང་། རྟགས་དང་། ཚིག་ཐ་དད་པ་དང་། ཕྱིན་ཅི་ལོག་པ་
དང་། དཔེ་ལྷག་པ་ཉིད་དང་། མི་འདྲ་བ་སྟེ་བདུན་འདོད་པ་མ་ངེས་པར་བསྟན་ནོ་ཞེས་གསུངས་པའི་དོན་
ཡང་སྐྱོན་བདུན་པོ་དེ་གཞན་ལས་བཤད་ཀྱང་འདིར་སྐྱོན་དུ་འདོད་པ་མ་ངེས་པར་སྟོན་པ་སྟེ་སྲིད་མིན་གྱི་དཔེས་མི་
སྲིད་པ་སྐྱོན་དུ་མི་འདོད་པ་དང་། བཟློག་པའི་དཔེས་ཕྱིན་ཅི་ལོག་དང་། པུ་ལོ་མ་དགྲ་སོགས་ཀྱིས་དཔེ་ལྷག་པ་
སྐྱོན་དུ་མི་བཞེད་པར་གོ་ནུས་ཤིང་། དེས་ན་གཞུང་འདིར་སྒྲའི་སྐྱོན་གྲོང་བའི་ཚིག་གི་སྤང་བྱ་སྔར་ལེའུ་དང་པོར་
བསྟན་ཟིན། སྐྱོན་བཅུ་ལ་སོགས་པ་ལེའུ་ཐ་མར་སྟོན་པར་འགྱུར་ཞིང་། འདིར་ན་སྤང་བྱའི་སྐྱོན་ཐམས་ཅད་
རྟགས་ཐ་དད་པ་དང་། ཚིག་ཐ་དད་པ་དང་། དཔེ་དོན་མཆོག་དམན་རྒྱང་ཆེ་བ་སྟེ་གསུམ་དུ་བསྡུས་ནས་
བསྟན་པ་ཡིན་པའི་ཕྱིར་དེར་མ་འདུས་པ་མེད་དོ།[8] ཞེས་མེ་ལོང་མའི་རྩ་བའི་དགོངས་དོན་དང་རྗེས་སུ་མཐུན་
པར་སྨྲ་ལ། ཡང་གཞུང་དེར། འདིར་སྣར་ཐང་བ་སངྒྷཤིས། དོན་དམན་པ་དེ་ལ་བསྟོད་པ་བརྗོད་པའི་
སྐབས་ཡིན་ན་རྟགས་དང་ཚིག་འཁྲུགས་པ་དང་། དཔེ་དོན་མཆོག་དམན་རྒྱུང་བ་སོགས་ཐམས་ཅད་ཀྱང་སྐྱོན་
དུ་མི་འགྱུར་བའི་སྐབས་ཡོད་པར་བཤད་ནས། ངང་མོ་ཟླ་བ་བཞིན་དུ་སྣང༌། ། མཚོ་རྣམས་མཁའ་ལྟར་དྲི་མ་
མེད། ། ཁྱི་ནི་དཔའ་བོ་བཞིན་དུ་དཔའ། ། མེ་ཁྱེར་ཉི་མའི་འོད་ལ་འགྲན། ། སོགས་ཀྱི་དཔེར་བརྗོད་
དང༌། རཏྣཤྲཱིའི་སྐྱོན་མེད་ཀྱི་དཔེར་བརྗོད་(ཟླ་བ་ངང་བ་བཞིན་དུ་སྣང་། ། ནམ་མཁའ་མཚོ་ལྟར་དྲི་མ་མེད། །
དཔའ་བོ་གཉེན་ལྟར་གཉེན་གཤིན་ཏེ། ། མེ་ཁྱེར་སྒྲོན་མ་བཞིན་དུ་སྣང་། ། ཞེས་པ་འདི་བསྟན།)སྔར་སྨོས་ཟིན་དེ་ཉིད་
དཔང་ཊིཀ་ཏུ་དྲངས་པ་ལ་ཡང་དགག་པ་མཛད་[9] ཅེས་པ་སོགས་སྔ་ཕྱི་གུང་བསྒྲིགས་ཏེ་གཞིགས་ན། སྔ་རབས་
མཁས་པའི་བཞེད་དགོངས་ལ་མེ་ལོང་རྩ་བར་བསྟན་པའི་དཔེ་དོན་ཉམས་པའི་སྐྱོན་དེ་དག་སྐྱོན་དུ་འདོད་མི་
འདོད་ཀྱི་རྩོད་པ་ཡོད་པ་ཤིན་ཏུ་གསལ་ཞིང༌། ཡང་ཁམས་སྤྲུལ་གྱིས། མདོར་ན་མཁས་པ་སྙན་ངག་མཁན་
བསྟན་བཅོས་ཀྱི་སྐྱོན་ཡོན་རྟོགས་ནུས་པའི་བློ་མིག་དང་ལྡན་པས་ཐོས་པའི་སྐབས་སུ་མི་སྙན་ཞིང་དཔྱད་ན་སྐྱོན་གྱི་
གྲངས་སུ་བགྲང་རིགས་པ་ནི་དོར་བྱ་དང་། དེ་ལས་ལྡོག་པ་བླང་བྱར་རིགས་པས། གཞུང་འདིར་དཔེར་བརྗོད་
པ་འདིས་མཚོན་ནས་བླང་དོར་གྱི་ཡུལ་གང་ཡིན་པ་སྙན་ངག་མཁན་མཁས་པ་རང་ཉིད་ཁོ་ནས་བསམ་ཞིང་དཔྱད་
པའི་སྒོ་ནས་སྐྱོན་ཡོན་གྱི་དབྱེ་བ་ཕྱེ་དགོས་པ་ལས་མཚན་ཉིད་འདི་ལྟ་བུའོ་ཞེས་མཐའ་གཅིག་ཏུ་ངེས་བཟུང་བྱས་
ནས་བསྟན་དུ་ཡོད་པ་ཡང་མ་ཡིན་ཏེ།[10] ཞེས་པ་ལྟར། སྲས་ཚང་དང་དུང་དཀར་ཚང་ལ་སོགས་པའི་སྔོན་དང་
ད་ལྟའི་སྙན་འགྲེལ་མང་ཆེ་བར། རྟགས་ཚིག་ཐ་དད་དཔེ་དམན་ལྷག། སྦྱོར་མཁས་སྐྱོན་ནི་མེད་པའང་
ཡོད། །[11] ཅེས་ཏེ། མ་ནིང་འགྲོ་འདི་བུད་མེད་བཞིན། ། བུད་མེད་འདི་སྨྲ་སྐྱེས་པ་བཞིན། ། ཞེས་
རྟགས་ཐ་དད་པ་འདྲེས་པ་དང་། བདག་གི་གྲོགས་འདི་སྲོག་རྣམས་བཞིན། ། རིག་པ་རྣམས་སྒྲུབ་ནོར་
• 45 •



བཞིན་ནོ། ། ཞེས་མང་ཉུང་གི་ཚིག་ཐ་དད་པ་འདྲེས་པ། དེ་བཞིན་དུ། ས་གཞི་སྐྱོང་བ་ཁྱོད་བཞིན་དུ། །
ལྷ་ཡི་རྒྱལ་བོ་རྣམ་པར་མཛེས། ། ཚ་ཟེར་ཅན་གྱི་ནུས་པ་ལ། ། མི་བདག་གཟི་ཡིས་འགོངས་པར་ནུས། །
ཞེས་དཔེ་དོན་མཆོག་དམན་ཤོར་བ་སོགས། “ཚིག་སྦྱོར་གྱི་དབང་གིས་སྐྱོན་དུ་མི་འགྱུར”[12] པར་བཞེད་པས།
འདི་ཡང་སྙན་ངག་མཁན་ལ་ཅི་ཡང་རྒྱུན་ཞེས་པ་ལྟར་ཚིག་སྦྱོར་ལ་མཁས་མིན་ཙམ་དང་རྩོམ་པ་པོའི་ཀུན་སློང་དང་
ཀློག་པ་པོའི་མཛེས་འཛིན་གྱི་བློ་ཁ་མོས་པ་སོགས་ཚད་གཞིར་བཟུང་ནས་བླང་དོར་བྱེད་ན་མ་གཏོགས། སུ་ཞིག་
གིས་ཀྱང་འདི་སྐྱོན་དང་འདི་ཡོན་ཏན་ཞེས་མཐའ་གཅིག་ཏུ་ངེས་བཟུང་མེད་པ་ལྟར་སྣང་ངོ༌། །
གཉིས། རང་གི་ལྟ་ཚུལ་བརྗོད་པ།
གོང་དུ་གླེང་གཞིའི་སྐབས་སུ་བཤད་པ་ལྟར་དཔེ་དོན་གྱི་སྦྱོར་བའི་སྲོལ་འདི་བོད་འདིར་འཆད་རྩོད་རྩོམ་
གསུམ་ཀུན་ལ་རྒྱུགས་ཆེ་བ་སྨོས་མ་དགོས་ཤིང་། ཡང་སྔ་རབས་ཡིག་ཆའི་དགོངས་དོན་ཉིང་བསྡུས་ཀྱི་སྐབས་སུ་
གསལ་བ་ལྟར། དཔེ་དོན་གྱི་སྦྱོར་བ་ཉམས་པའི་ཐད་ལའང་འདི་ནི་སྐྱོན་དང་འདི་ཡོན་ཏན་ཞེས་ཁ་ཚོན་རྦད་
ཆོད་ཀྱི་མཐའ་གཅོད་གསལ་ནན་ཞིག་ཀྱང་མེད་པས། འདིར་ཁོ་བོས་དཔེ་དོན་གྱི་སྦྱོར་བ་ཉམས་པའི་སྐྱོན་གྱི་
ཐད་ལ་སྔ་རབས་མཁས་པའི་དགོངས་པ་གཞིར་བཅོལ་ནས་རང་གི་ལྟ་ཚུལ་བཞི་ཙམ་གནད་འདྲིལ་གྱིས་བརྗོད་པ་
ལ།
1. དཔེ་དོན་མཆོག་དམན་ཤོར་བའི་སྐྱོན།
དཔེ་དོན་གཉིས་རྣམ་པ་ཐམས་ཅད་ནས་འདྲ་བ་ཞིག་རྟེན་འདིར་རྙེད་མི་སྲིད་ཀྱང་ཡོན་ཏན་དང་རྣམ་པ།
ཁྱད་ཆོས་སོགས་གང་ཅི་ཡང་རུང་བའི་མཚུངས་ཆོས་ཕྱོགས་རེ་བ་རེ་ཡོད་པ་ཙམ་ནི་དེ་འདྲའི་རྙེད་དཀོན་པོ་ཞིག་མ་
ཡིན་པས། ལུས་ལ་བལྟོས་ནས་གོན་པ་འཚེམ་དྲུབ་བྱེད་པ་ལྟར་དོན་ལ་གཞིགས་ཏེ་དཔེ་འཚོལ་བ་འདི་གནད་ཀྱི་
དོན་པོ་ཡིན་ཏེ། གཞལ་བྱ་དོན་དང་འཇལ་བྱེད་དཔེ་ཞེས་སུ་བརྡར་བྱེད་པའང་གནད་འདི་འདྲར་གཟས་སམ་་
སྙམ། དེ་བས། དཔེ་དེ་ངེས་པར་དོན་ལ་བལྟོས་པའི་མཆོག་དམན་གཉིས་ཀྱི་མཐར་མ་ལྷུང་བར་འོས་ཤིང་རན་
པ་ཞིག་ཅི་ལྕོགས་ལ་འབད་དགོས་ཏེ། དེ་ལས་ལྡོག་ན་དཔེ་དོན་མཆོག་དམན་ཤོར་བའི་སྐྱོན་ལས་འོས་མེད་དེ།
དཔེར་ན། མེ་ཁྱེར་འོད་བཞིན་ ཉི་ མའི་ སྣང་བ་གསལ། ། ཕྲ་རབ་རྡུལ་ལྟར་ རི་ རྒྱལ་ ལྷུན་པོ་ བརྟན། །
མཛེས་མའི་ཞལ་བཞིན་ཕག་མའི་ཁ་འབྲས་མཚར། ། ཞེས་པ་ལྟ་བུ་དཔེ་དོན་གཉིས་མཆོག་དམན་རྒྱངས་ཆེ་བ་
འདི་འདྲ་ནི་དུས་དང་རྣམ་པ་ཀུན་ཏུ་སྐྱོན་དུ་བལྟ་བ་ལས་དམིགས་བསལ་གང་ཡང་མེད་པར་འདོད་དེ། གོང་དུ་
སྣར་ཐང་བ་སངྒྷཤིས་བསྟོད་པ་བརྗོད་པའི་སྐབས་ཡིན་ན་དཔེ་དོན་མཆོག་དམན་རྒྱང་ཆེ་བ་སོགས་སྐྱོན་དུ་མི་འགྲོ་
བར་བཞེད་མོད། དེ་ལྟ་ན། མཛེས་མའི་ཞལ་བཞིན་ཕག་མའི་ཁ་འབྲས་མཚར་ཞེས་ཏེ། འདི་མཆུ་རིང་སྣ་
གོར་གདོང་གཉེར་རིས་ཀྱིས་གང་བའི་ཕག་མ་ཞིག་ལ་བསྟོད་པ་ཡིན་ཞེས་ཁ་བརྒྱ་ལྕེ་སྟོང་དུ་སྤྲུལ་ནས་བཤད་ཀྱང །
བསྟོད་པར་ཟུར་ཙམ་ཡང་མི་འགྲོ་བའི་ཁར། དེ་ལས་ལྡོག་ཟུར་ཟ་དང་འཕྱ་དམོད། སུན་འབྱིན་སོགས་ཀྱི་བྲོ་
བ་སྟུག་ཅིང་ཧབ་ཆའི་རྒྱུ་ཙམ་ལས་ཅང་མེད་ཕྱིར། ཁ་དཔེར། བསྟོད་མི་ཤེས་པས་བསྟོད་པ་ལས། སྨད་མི་
ཤེས་པས་སྨད་པ་དགའ་ཞེས་པ་དང་གཉིས་སུ་མེད་པས་བློ་ལྡན་རྣམས་ཀྱིས་རིགས་པས་གཤར་ཙམ་གྱིས་ཤེས་པར་
འགྱུར་རོ། །
2. དཔེ་དོན་གཉིས་འབྲེལ་མ་ཆགས་པའི་སྐྱོན།།
ཡོངས་གྲགས་ཀྱི་ལུགས་ལ། དཔེ་དོན་གཉིས་ལ་མཚུངས་ཆོས་ཤིག་ཅི་ནས་དགོས་ཏེ། མཚུངས་ཆོས་དེ་
• 46 •



ནི་དཔེ་དོན་གཉིས་ཀྱི་འབྲེལ་གཞི་ཡིན་ལ། གལ་ཏེ་དེ་འདྲའི་འབྲེལ་གཞི་མེད་པར་གང་བྱུང་གིས་དཔེ་ལེན་
ཆགས་འཇོག་ཐལ་ཆེ་ན། དཔེ་དོན་གཉིས་འབྲེལ་མེད་ཐ་དད་དུ་འགྲོ་བའི་སྐྱོན་མང་བྱུར་གྱིས་འབྱུང་བ་གདོན་
མི་ཟ་སྟེ། དཔེར་ན། ས་རྡོ་བཞིན་དུ་མཁས་པའི་དྲན་རིག་སྐྱེན། ། འཇའ་འོད་ལྟར་དུ་ཁྭ་ཏ་ནག །
ཧམ་པ་ཆེ་བ་གངས་རིའི་དཔལ་ལ་འཁུ། ། ཞེས་ཚེ། ས་རྡོ་དང་མཁས་པའི་དྲན་རིག་སྐྱེན་པ་དང་། འཇའ་
འོད་དང་ཁྭ་ཏ་ནག་པ། ཧམ་པ་ཆེ་བ་དང་གངས་རི་དཀར་བ་སོགས་ལ་མཚུངས་ཆོས་སམ་འབྲེལ་གཞི་སྤུ་རྩེ་ཙམ་
ཡང་མེད་ཕྱིར། འདི་འདྲ་ཐོག་མཐའ་ཀུན་ཏུ་མཚུངས་པའི་སྐབས་མ་མཆིས་ཤིང་། འདི་འདྲའི་ཚིག་གི་སྦྱོར་བ་
ནི་དཔེ་ཅན་གོ་བའི་རམ་འདེགས་སུ་འགྱུར་བ་ལྟ་ཞོག དེ་ལས་ལྡོག་སྨྱོན་པའི་བླ་རྡོལ་ལམ་རྡོ་ཆག་བཙན་བསྒྲིག་
གམ་འདྲེ་ཤར་སྒོར་བཞག་ནས་གླུད་ནུབ་སྒོར་གཏོང་བ་ལྟར་ངལ་བ་འབྲས་མེད་ཀྱི་ཁུར་དུ་ལྕི་བ་ལས་གཞན་གང་
ཡང་མེད་པས་རྒྱ་ཡན་དུ་གཏོང་བ་ལས་གཟབ་པ་སྨན་ཡོན་དུ་ཆེ་བར་སེམས་སོ། །
3. དཔེ་ལ་རྒྱུས་མེད་པས་དོན་གསལ་མི་ནུས་པའི་སྐྱོན།
དཔེ་དེ་ངེས་པར་དུ་རྒྱུན་མཐོང་གོ་སླ་ཞིག་ཡིན་པ་གལ་ཆེ་སྟེ། རྒྱུ་མཚན་ནི་དཔེ་དོན་སྦྱོར་བའི་དགོས་པ་
དེའང་མཐར་གཏུགས་ན། དཔེ་ལ་བརྟེན་ནས་དཔེ་ཅན་ལ་གོ་བ་འདྲེན་རྒྱུ་དེ་ཡིན་པས། གལ་ཏེ་ཕ་རོལ་པོ་དེ་
དཔེ་ལ་རྒྱུས་མངའ་མེད་ཚེ། དཔེ་འཇོག་གི་དམིགས་བྱ་མ་གྲུབ་པའི་ཁར། ཕག་གི་སྟེང་དུ་ཁྭ་ཏ་བབས་པ་ཇེ་
ནག་གི་དཔེ་ལྟར་མི་གོ་བའི་སྟེང་མི་གོ་བ་བརྩེགས་པ་ཕ་རོལ་བའི་མགོ་རྨོངས་པའི་རྒྱུ་ལས་ཅང་མེད་དེ། དཔེར་ན།
མ་གྱུར་སེམས་ཅན་རྒྱ་མཚོ་ཉིད་དང་མཚུངས། ། བདག་ནི་དེ་ཡི་ཁྲོད་ཀྱི་ཆུ་ཐིགས་ཙམ། ། ཞེས་པའི་ཚེ་ཀུན་
གྱི་གོ་སླ་ཞིང་དོན་དང་འབྱོར་བར་སྣང་ཡང་། གལ་ཏེ། མ་གྱུར་སེམས་ཅན་རྡུལ་ཕྲན་ཉིད་དང་མཚུངས། །
བདག་ནི་དེ་ཁྲོད་རྡུལ་ཕྲན་ཆ་མེད་ཙམ། ། ཞེས་ཚེ། བརྡ་དོན་ལ་རུང་ཡང་ཚད་མའི་བརྡ་ཆད་ལ་རྒྱུས་ཆུང་བ་
དག་བློ་གཉིས་ཐེ་ཚོམ་གྱི་འཁྱོག་ལ་དཔྱངས་པར་འགྱུར་བ་གདོན་མི་ཟ་བས། བླང་བྱར་མི་སེམས་སོ། །
གཞན་ཡུལ་དུས་དབང་གིས་མེ་ལོང་མའི་རྩ་བའི་དཔེར་བརྗོད་དུ་སྟོབས་ལྡན་གྱི་དཔེར་གླང་ཆེན་འགོད་པ་
དང་གཟབ་ཆས་ཀྱི་དཔེར་རྨ་བྱའི་སྒྲོ་གུར། མཛེས་མའི་མིག་གི་དཔེར་ཨུཏྤལ་སྔོན་པོ་སོགས་རྒྱ་གར་རང་ཡུལ་དུ་
རྒྱུན་མཐོང་གི་དཔེ་མང་པོ་འབྱུང་བའི་ཤན་གྱིས། ཕྱི་རབས་བོད་ཀྱི་བརྩམས་ཆོས་སུའང་རེ་འགར་དེ་འདྲའི་
དཔེ་མང་པོ་འབྱུང་ལ། དོན་དམ་དུ་དེ་ནི་དཔེ་འཇོག་གི་རྩ་བའི་རྩ་དོན་དང་འགལ་བ་ལྟག་སྤྲོད་དུ་སོང་བ་ཞིག་
སྟེ། རྒྱུ་མཚན་གླང་ཆེན་དང་རྨ་བྱ་སོགས་བོད་ཡུལ་དུ་རྒྱུན་མཐོང་མིན་པས་རྒྱུས་མངའ་ཆུང་ཞིང་། ཡང་
ཨུཏྤལ་སྔོན་པོ་མཛེས་མའི་མིག་གི་དཔེར་འགོད་པ་ལྟ་བུ་བོད་པའི་མཛེས་འཛིན་གྱི་བློ་ཁར་མི་མཐུན་པའི་ཁར།
དེ་འདྲའི་བུ་མོ་ཞིག་ཐོལ་གྱིས་བྱུང་བ་གློར་གྱིས་མཐོང་ན་སྐྱི་གཡའ་བའམ་རྣམ་རྟོག་ཟོས་ཏེ་ཐལ་བ་གཙུབས་པའང་
ལ་ཐང་མེད་དོ། ། དེ་བས། དགོད་བྱའི་དཔེ་དེ་ཡང་མི་རིགས་ཀྱི་བློ་ཁ་དང་མཐུན་ཞིང་ཡུལ་དུས་དང་མི་
འགལ་བ་ཞིག་ཡིན་དགོས་ཏེ། དགེ་བའི་བཤེས་གཉེན་ཆེན་པོ་དོར་ཞི་ལགས་ཀྱིས། སྤྲིན་གྱི་ཉམས་འབྲི་བ་ལ་
བ་གམ་མཆོད་རྟེན་བཞིན་དུ་གནས་ཞེས་དང༌། པད་ཁས་འབོལ་ཏོག་སེར་པོ་གྱོན་ནས་ལྟ་བ་མཐོ་བའི་ལད་མོ་
བྱེད་ཅེས་དང་། མཐའ་ཡས་ཞིང་ཐང་གཡུ་ལོ་མ། ངུར་སྨྲིག་གོས་འཛིན་བཙུན་པར་གྱུར། ཞེས་པ་སོགས་
ཀྱང་མི་རིགས་རང་གི་ཐུན་མོང་མ་ཡིན་པའི་སྤྱི་ཚོགས་ཀྱི་འཚོ་བ་དང་འབྲེལ་བའི་དཔེ་ཉམས་མཚར་པོ་སྟེ། གལ་
ཏེ་མཚོན་བྱ་དེ་དག་ལ་མི་རིགས་གཞན་པའི་འཚོ་བ་དང་འབྲེལ་བའི་དཔེ་གཞན་ཞིག་སྦྱར་ན་བོད་རིགས་ཀྱི་ཁྱད་
ཆོས་དང་བོད་ཀྱི་སྙན་རྩོམ་གྱི་ཁྱད་ཆོས་དེ་དག་མི་འབྱུང་ངོ་།[13] ཞེས་པ་ལྟར། དེང་འདིར་སློབ་ཆུང་བོད་ཡིག་
བསླབ་དེབ་ཀྱི་ནང་དོན་ཕལ་མོ་ཆེ་ཞིག་རྒྱ་ཡིག་ཇི་བཞིན་བསྒྱུར་བས་ན། སློབ་ཚན་དུ་འབྱུང་བའི་དཔེ་ལེན་
• 47•



ཆགས་འཇོག་ཐམས་ཅད་ནང་ལོགས་དང་མཚོ་ཁའི་རྒྱ་མི་རིགས་ཀྱི་འཚོ་བ་དང་འབྲེལ་ཆེ་བའི་དངོས་པོའམ་དོན་
བྱ་འབའ་ཞིག་ཡིན་ཞིང་། བོད་པའི་བློ་རྩལ་མ་རྒྱས་པའི་སློབ་བུ་དག་ལ་རྒྱུས་མངའ་ཆུང་ཞིང་དེ་འདྲའི་དཔེ་ཡིས་
དོན་སྟོན་པར་རམ་འདེགས་ཐུབ་པ་ལྟ་ཞོག དེ་ལས་ལྡོག་དགེ་རྒན་རྣམ་པས་ཐོག་མར་དུས་ཚོད་མང་པོ་སྤྱད་དེ་
དཔེ་དེ་ལ་ཡང་བསྐྱར་རྒྱུན་མཐོང་གི་དཔེ་གཞན་བཙལ་ནས་བཤད་པ་རྒྱས་ཙམ་སྐྱོང་དགོས་པའི་སྐྱོན་འདུག་པས།
བསླབ་དེབ་རྩོམ་སྒྲིག་ལས་ཁུངས་དག་གིས་ཕྱིས་སུ་འདི་ཐད་ལ་གཟབ་པར་འཚལ་ལོ། ། །
4. དཔེ་ཟློས་ཆེ་བའི་སྐྱོན། །
གཏམ་དང་བརྗོད་པ། བརྩམས་ཆོས་བཅས་གང་ལའང་ཚུལ་དང་མཐུན་ཞིང་གསར་གཏོད་ཀྱི་རང་་
བཞིན་ལྡན་ལ། རང་མི་རིགས་ཀྱི་བློ་ཁ་དང་ཡང་མཐུན་པ་བཅས་ཀྱི་དཔེ་སྣ་ཚོགས་སུ་འགོད་རྒྱུ་ཤིན་ཏུ་གལ་ཆེ།
སྤྱིར་དཔེ་ཟློས་ཆེ་བ་འདི་སྐྱོན་མཚན་ཉིད་པ་ཞིག་ཏུ་འགྲོ་དཀའ་ཡང་། ཕོ་ངན་ཚིག་ལ་འོར་བླ་ཞེས་པ་ལྟར་དཔེ་
ཞིག་ཡང་འཇོག་བསྐྱར་འཇོག་བྱེད་པ་ནི་བལྡབས་ཆེ་བའི་ཐང་ཆུ་ཟད་པོ་ཞིག་དང་མཚུངས་པར་དྲི་རོ་ཅི་ཡང་མེད་
པར་བལྟ་ཀློག་མཁན་རྣམས་ལ་སུན་སྣང་བཟོ་སྲིད་དེ། དེ་ཡང་དབྱིན་ཇུའི་རྩོམ་རིག་སྨྲ་བ་ལ་གཞན་དྲིང་མི་
འཇོག་པའི་མཁས་པ་ཧྲ་ཧྲི་པེ་ཡས། ཆེས་ཐོག་མར་མཛེས་མ་མེ་ཏོག་གི་དཔེར་འགོད་མཁན་དེ་བློ་གྲོས་དང་ལྡན་
པ་ཡིན་ཏེ། ལན་གཉིས་པར་དེ་ལྟར་དཔེར་འགོད་མཁན་ནི་དེ་ལྟ་མ་ཡིན་ཞིང་། ལན་གསུམ་པར་འགོད་
མཁན་ནི་བླུན་རྟུལ་ཤ་སྟག་ཡིན་ནོ། ཞེས་དང༌། འཇམ་དབྱངས་ས་པཎ་མཆོག་གིས། སྔོན་ཆད་གཞན་གྱི་
ཡིད་ལ་མ་ཤར་བ། ། འདི་འདྲ་གང་གིས་ཤེས་འདི་བློ་གྲོས་ལྡན། ། ཞེས་དང་། ཡང་རྒན་དོར་ཞི་མཆོག་
གིས། དཔེ་ རྣམས་ དོན་ ལ་ འབྱོར་ ཆེ་ ཞིང་། དོན་ གྱི་ རང་ མཚན་ མངོན་ སུམ་ མིག་ ལ་ སྣང་ནུས་ པ་ དང་།
གཞན་གྱི་ཁ་ལ་བྱང་བའི་དཔེ་བསྐྱར་ཟློས་བྱེད་པ་སྤྲེའུའི་ཟློས་གར་ལྟ་བུ་མ་ཡིན་པར། གསར་སྐྱེས་མེ་ཏོག་གི་ཁྱད་
ཆོས་དང་ལྡན་ཞིང་།[14] ཞེས་པ་ལྟར། གསར་གཏོད་མེད་པར་ཀུན་ཀྱང་མེ་ལོང་མའི་ཕྱི་བཞིན་འབྲངས་ཏེ།
མཛེས་མའི་གདོང་ལ་པད་མ་ཟླ་བ་དང་། སྟོབས་ལ་གླང་ཆེན། དབང་ཐང་ལ་སེང་གེ། དཔའ་ལ་རྒྱ་སྟག
ཞེ་སྡང་ལ་སྦྲུལ་སོགས་ཡང་འཇོག་བསྐྱར་འཇོག་བྱེད་པ་ནི་བླུན་པོ་ཆུ་སྣ་གར་འཁྲིད་ཀྱི་དཔེར་སོང་ལ། དེ་འདྲའི་
བརྟུལ་ཞུགས་དེ་མཐའ་གཅིག་ཏུ་འཁྲུལ་འདུག་ཅེས་སྨྲ་མི་སྤོབས་ཀྱང་། ཁོ་མོས་རྨོངས་བློར་འདི་ཡང་དཔེ་དོན་
སྦྱོར་ཉེས་སུ་ཐལ་བའི་སྐྱོན་གྱི་རྣམ་གྲངས་སུ་བགྲངས་རིགས་པར་འདོད་དོ། །
མཇུག་བསྡུ་བའི་གཏམ།
བོད་ཀྱི་དམངས་གླུ་ཞིག་ཏུ། གངས་དཀར་པོ་མཆོད་རྟེན་བཞེངས་འདྲ་བོ། ། ཆགས་མ་བཞག་གོང་ང་
(ལ)མ་ཤེས་ཟིག། ཆགས་བཞག་ན་རྨ་ཆེན་གངས་རི་རེད། ། བོད་ཁ་བ་ཅན་གྱི་བླ་རི་རེད། ། གངས་ལོ་
རེ་བསྡད་གིན་ཇེ་མཐོ་རེད། ། བོད་མགོ་འཕང་མཐོ་བའི་རྟེན་འབྲེལ་རེད། ། ཅེས་པ་ལྟར། དཔེའི་
བརྗིད་ཉམས་དང་བཀྲག་ཉམས་ལས་བོད་མི་རིགས་ཀྱི་ཉམས་པ་མེད་པའི་སྙིང་སྟོབས་དང་ཞུམ་པ་མེད་པའི་
སྤོབས་པ་སོགས་ལྷུག་པོར་མཚོན་བཏུབ་ཅིང་། དེས་ཉན་མཁན་དང་ཀློག་མཁན་གྱི་རྒྱུད་ལ་ངང་ངམ་ཤུགས་
ཀྱིས་ཞུམ་མེད་ཡར་ཐོན་གྱི་བློ་སྤོབས་ཤིག་བཅོས་མིན་དུ་སྟེར་བ་བཞིན། དཔེ་ལེན་ཆགས་འཇོག་ལེགས་པོ་ཤིག་
འཁྱོངས་པས་ན། གཏམ་དང་བརྗོད་པ། བརྩམས་ཆོས་བཅས་ལ་སྔ་ན་མེད་པའི་གསོན་ཉམས་དང་བརྗིད་
ཉམས་སྒྲོན་ཐུབ་པ་མ་ཟད། ཀློག་ཉན་མཁན་གྱི་ཡིད་ཀྱི་དང་བ་འདྲེན་ཞིང་ཡིད་ལ་སིམ་པ་སྟེར་བའི་དགེ་མཚན་
མི་དམན་ནོ། ། མཐར་མེ་ལོང་རྩ་བར། དེའི་ཕྱིར་སྙན་ངག་དག་ལ་སྐྱོན། ། ཆུང་བར་གྱུར་ཀྱང་ཅི་ཞིག་
4
• 48 •



ལྟར། ། བཏང་སྙོམས་མི་བྱ་ལུས་མཛེས་ཀྱང་། ། སྐྱོན་གཅིག་གིས་ནི་སྐལ་ངན་འགྱུར། །
ཕྱིས་སུ་དཔེ་ལེན་ཆགས་འཇོག་ཙམ་ལའང་སྒྲིམ་ནས་སྦྱོར་ཉེས་སུ་མི་གཏོང་རྒྱུ་གལ་ཆེའོ། ། །
ཞེས་པ་ལྟར། །
མཆན་འགྲེལ།
[1]P. 504《 1//tXjE》(F) #Éefu * F%E## ,1983 FH#/LE E }R++E R。
[2] 《མི་ལ་རས་པའི་རྣམ་མགུར།》གཙང་སྨྱོན་ཧེ་རི་ཀས་བརྩམས། མཚོ་སྔོན་མི་རིགས་དཔེ་སྐྲུན་ཁང་
གིས་དཔར།
[3]P. 39 [4] [5]P. 41 [6P. 52《མཁས་པ་འཇུག་པའི་སྒོ།》ས་པཎ་ཀུན་དགའ་རྒྱལ་མཚན་
གྱིས་བརྩམས། 1981ལོར་མི་རིགས་དཔེ་སྐྲུན་ཁང་གིས་དཔར།
[7]P. 18《སྙན་ངག་རྩ་འགྲེལ།》བོད་མཁས་པས་བརྩམས། 1981ལོར་མཚོ་སྔོན་མི་རིགས་དཔེ་སྐྲུན་
ཁང་གིས་དཔར།
[8]P. 242 [9]P. 240 [10]P. 239=240《རྒྱན་གྱི་བསྟན་བཅོས་དབྱངས་ཅན་ངག་གིས་རོལ་
མཚོ།》ཁམས་སྤྲུལ་བསྟན་འཛིན་ཆོས་ཀྱི་ཉི་མས་བརྩམས། 1986ལོར་བོད་ལྗོངས་མི་རིགས་དཔེ་སྐྲུན་ཁང་གིས་
དཔར།
[11]P. 183《སྙན་ངག་ལ་འཇུག་པའི་ཚུལ་རིག་རྒྱན་རིག་པའི་སྒོ་འབྱེད།》དུང་དཀར་བློ་བཟང་འཕྲིན་
ལས་ཀྱིས་བརྩམས། 1982ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔར།
[12]P. 175 《ཚངས་སྲས་བཞད་པའི་ སྒྲ་དབྱངས།》 བསེ་ཚང་བློ་བཟང་དཔལ་ལྡན་གྱིས་བརྩམས།
1984ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔར། །
[13]P. 278 [14]P. 290 《 རྩོམ་དཔྱད་གཏམ་ཚོགས།》འགྱུར་མེད་ཀྱིས་བསྒྲིགས། 1993ལོར་
མཚོ་སྔོན་མི་རིགས་དཔེ་སྐྲུན་ཁང་གིས་དཔར།
(རྩོམ་སྒྲིག་འགན་ཁུར་བ། ཤེར་སྟག།)
• 49 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2)
J. NORTHWESTERN NATIONALITIES UNIVERSITY (Tibetan language)
༄༅། །བོད་སྐད་ཀྱི་ངག་བསྡུ་ཚུལ་བཤད་པ། །
ཚེ་དབང་རྡོ་རྗེ།
( མཚོ་སྔོན་མི་རིགས་སློབ་གླིང་བོད་ཡིག་སྡེ་ཁག
མཚོ་སྔོན།
ཟི་ལིང་།
810007）
[ནང་དོན་གནད་བཤུས] སྤྱིར་ན་ངག་བསྡུ་བའི་རྩལ་ནི་ཇི་ལྟར་བྱང་ན་དེ་ལྟར་སྨྱུག་ལས་ལ་ཁྱད་ཆོས་བླ་ན་མེད་པ་འབྱུང་
ཞེས་གསུངས་པ་ལྟར། ངག་གང་ཉིད་བསྡུས་ན་དོན་གྱི་གནད་འབུར་ཚིགས་སུ་ཐོན་པར་ཕན་ཞིང་། སྔར་གྱི་དོན་སྟོན་པ་ལ་
གནོད་པ་མི་འབྱུང་བའི་ཐོག ཚིག་གི་ཟོར་ཡངས་ཤིང་ངོས་གཙང་བར་བྱས་པས་བརྗིད་པའི་ཡོན་ཏན་གདོན་པ་ལ་མེད་དུ་མི་
རུང་བའི་སྒྲའི་སྦྱོར་ཚུལ་ཞིག་ཏུ་འཁུམས། །
[བརྡ་ཆད་གཙོ་བོ] ངག་བསྡུ། སྐད་ཡིག སུམ་རྟགས།
[དཔེ་དེབ་དབྱེ་རྟགསZH043[ཡིག་ཚང་མཚོན་བྱུང]A [རྩོམ་གྱི་སྒྲིག་ཨང]1002=9117(2002)02-—50-04
8
དེ་ཡང་ངག་བསྡུ་བྱ་བ་ནི་ཆོལ་ཁ་གསུམ་ཐུན་མོང་གིས་བཀོལ་སྤྱོད་གནང་བའི་བོད་ཀྱི་སྐད་ཡིག་གཞིར་བྱས་
ཏེ་བརྡ་སྤྲོད་རིག་པའི་ཐབས་ལམ་གང་ཞིག་སྤྱི་བསྡོམས་བྱས་པ་དེ་ལ་བྱེད་པ་ཡིན། དེ་འདྲ་མིན་པར་སྨྲ་སྒོ་མཚོན་
ཆ་ལས་བསྟན་པའི་ཚིག་བསྡུ་རྣམ་པ་དྲུག་ཁོ་ནར་བསྐྱར་བཟློས་སམ་ངོས་འཛིན་བྱས་ན། དེ་ལས་མི་ཟད་པའི་
བསྡུ་བ་བོད་སྐད་ལ་ཤིན་ཏུ་མི་འབྱོར་བ་དང་། གང་ཞིག་བཙན་སྦྱོར་བྱས་པའམ། གཞན་འབྱོར་བ་དེ་ཁོ་ནས་
ཀྱང་བོད་སྐད་ཀྱི་ཚིག་དང་ངག་བསྡུ་བའི་རྣམ་གྲངས་ལ་མ་ཁྱབ་པས་སོ། ། ད་ཕན་བོད་ཀྱི་བརྡ་སྤྲོད་ལོ་རྒྱུས་
སྟེང་ངག་བསྡུ་ཚུལ་གྱི་རྣམ་གཞག་འཐུས་ཚང་ཞིག་ཡོད་མིན་གྱི་སྐོར་ནི་སློབ་གྲྭ་ཆེ་འབྲིང་ཆུང་གསུམ་གང་ལས་སྟོན་
རྒྱུ་དང་གླེང་རྒྱུ་མ་བྱུང་ངོ༌། །
བོད་རང་གི་བརྡ་རྙིང་ཡིག་ཆའམ་དམ་པ་གོང་མ་རྣམས་ཀྱིས་སྨྱུག་རྩེར་སོན་པའི་གཞུང་ཁུངས་ལྡན་དག་
གཞིར་བྱས་ཏེ་ཚིག་གམ་ངག་བསྡུ་བའི་ཐབས་ལམ་གང་དེ་ཉིད་ཕྱོགས་གཅིག་ཏུ་བསྡུས་ན་ཅི་མ་རུང་སྙམ་མོད།
ཕྲན་ལ་དེ་འདྲ་བརྗོད་པའི་སྙིང་ཁམས་དང་ཤེས་རབ་ཀྱིས་དབུལ་བས་ན་བློ་ལྡན་གྲོགས་པོ་རྣམས་ལ་གྲོས་མོལ་ལམ་
སྐུལ་བའི་ངོར་རང་ནུས་ཅི་ལྕོག་གིས་ངག་སྲོལ་དང་བསྟན་བཅོས་ཁུངས་དག་གི་བརྗོད་པའམ། སུམ་རྟགས་ཀྱི་
སྦྱོར་བ་དག་གཞི་བྱས་ཏེ་ངག་བསྡུ་བའི་ཚད་གཞི་དང་། ཇི་ལྟར་བསྡུ་བའི་རྣམ་གྲངས་བཅས་བརྗོད་པ་ལ་
དགོངས་འགལ་མེད་པར་མཛོད།
[རྩོམ་འབྱོར་ཉིན]2002-09-15
[རྩོམ་པ་པོ་ངོ་སྤྲོད] ཚེ་དབང་རྡོ་རྗེ། (1967-) མཚོ་སྔོན་དུང་དཀར་གྱི་མི་ཡིན།
བོད་ཀྱི་ལོ་རྒྱུས་དང་སྐད་ཡིག་ཕྱོགས་ལ་དཔྱད་མུས་ཡིན།
བྲོ་ཧྲིའི་དམ་བཅའ་བཞག་ཡོད།
• 50 •



1. ངག་བསྡུ་བའི་དགོས་པ།
དེ་ལ་ཅིའི་ཕྱིར་ངག་བསྡུ་དགོས་པ་དང་ངག་དེ་ཉིད་བསྡུས་པའི་ཕན་ཡོན་གང་ལགས་ཞེ་ན། སྤྲོ་བའི་
མགྲིན་པ་བཏེགས་ཏེ་བརྗོད་པར་བྱ། སྤྱིར་ན་ངག་བསྡུ་བའི་ཚུལ་ནི་ཇི་ལྟར་བྱུང་ན་དེ་ལྟར་སྨྱུག་ལས་ལ་ཁྱད་ཆོས་
བླ་ན་མེད་པ་འབྱུང་ཞེས་གསུངས་པ་ལྟར། ངག་གང་ཉིད་བསྡུས་ན་དོན་གྱི་གནད་འབུར་ཚིགས་སུ་ཐོན་པར་
ཕན་ཞིང་། སྔར་གྱི་དོན་སྟོན་པ་ལ་གནོད་པ་མི་འབྱུང་བའི་ཐོག ཚིག་གི་ཟོར་ཡངས་ཤིང་ངོས་གཙང་བར་
བྱས་པས་བརྗིད་པའི་ཡོན་ཏན་གདོན་པ་ལ་མེད་དུ་མི་རུང་བའི་སྒྲའི་སྦྱོར་ཚུལ་ཞིག་ཏུ་འཁུམས། དེ་ཡང་ཤེས་བྱ་
ཀུན་ཁྱབ་ཏུ། བརྗོད་མི་བདེ་བ་དང་ཚིག་ཉུང་བརྗོད་བདེར་སྦྱོར་བ་ནི་བསྡུ་བའི་དགོས་པ་སྟེ་ཞེས་གསུངས་པས་
ངག་རིང་བ་གང་ཞིག་གིས་བརྗོད་པ་དེ་ཉིད་ངག་ཐན་ཐུན་ཞིག་གིས་ཀྱང་བརྗོད་ནུས་ན། དེ་དག་བར་གྱི་
མིང་ཕལ་པ་དང་ཕྲད་གང་རུང་བསྡུས་ཏེ་ཕ་རོལ་བོ་ལ་བརྗོད་པར་གྱུར་ན་ཡི་གེ་ཟོར་ཡངས་པས་བལྟ་བདེ་ཞིང་།
སྨྲ་བ་པོའི་བརྗོད་བདེ་པའམ། ཉན་པ་པོའི་འཛིན་བདེ་བའི་ཡོན་ཏན་བསམ་གྱིས་མི་ཁྱབ། གཞན་ཡང་ངག་གི་
ཉིང་བཅུད་གཅིག་ཏུ་བསྡུས་ཏེ་བརྗོད་པ་ན་ངག་དེ་ཉིད་ལ་བཅུད་ཆེ་ཞིང་ངག་གི་སྦྱོར་པ་དེ་ལ་མཛེས་པའི་ཉམས་
ཀྱི་ཕྱུག་པ་ཡིན་ནོ། ། ཚིག་ལྷག་ཅི་ཡང་མེད་པར་ངག་གི་འདུམ་འགྲིག་ཅིང་ཤོག་བུ་སོགས་ཆུད་ཟོས་ཉུང་བའི་
ཡོན་ཏན་ལྡན་པའང་རྟོགས་པར་གྱིས། ལྷག་པར་སྔ་རབས་སུ་ཤོག་བུ་དང་སྣག་ཚ་སོགས་དཀོན་པས་རྡོ་དང་
ཤིང་གི་བྱང་བུ་ལ་བརྐོས་ཏེ་རྗེས་འཛིན་པ་ན་དཀའ་ཁག་ཇེ་ཡང་ལ་གཏོང་བར་ཕན་ནོ། ། དམ་པ་རྣམས་ཀྱིས་
ངག་བསྡུས་ཏེ་བསྟན་བཅོས་ཆུང་བ་ལས་བརྗོད་དོན་རྒྱ་ཆེ་ཞིང་གཏིང་ཟབ་པ་སྟོན་པར་གཟབ་པའང་ངག་བསྡུ་
བའི་བློ་གྲོས་ཞིབ་མོ་ལ་འཇུག་པར་བརྩོན་པ་ཤེས་ཐུབ། དེ་ཡང་སྔོན་གྱི་རྡོ་རིང་རྣམས་སུ་ཚིག་གམ་ངག་བསྡུ་ཆེ་
ཞིང་བརྗོད་དོན་ཕུན་སུམ་ཚོགས་པར་མཚོན་པ་བཞིན་ནོ། ། །
2. ངག་བསྡུ་བའི་ཚད་གཞི།
དེ་ཡང་བརྡ་སྤྲོད་རིག་པའི་དོན་འགྲེལ་ཕྱོགས་བསྒྲིགས་སུ། སྤྱིར་ལ་དོན་ཡོད་མེད་དམ། ལ་དོན་གྱི་སྒྲ་
བསྡུ་ཆོག་མི་ཆོག་བོད་སྐད་ཀྱི་གོམས་གཤིས་ལ་བསྟུན་དགོས་པ་ཞིག་ལས། ཡིག་མཁན་རྣམས་ཀྱི་གང་བདེར་
བྱེད་ཆོག་པ་ཞིག་མིན་ཞེས་པ་དང༌། དོན་གྱི་ཆ་ནས་བཤད་ན། རྣམ་དབྱེ་ཡོད་པའི་ཚིག་གི་རྣམ་དབྱེ་སྡུད་ཚེ།
བསྡུས་དོན་མི་གསལ་ཞིང་ཐེ་ཚོམ་བསྐྱེད་པ་དང་། ཚིག་གི་ཆ་ནས་བཤད་ན། སྐད་ཆའི་གོམས་གཤིས་དང་།
ཚིག་སྦྱོར་ངག་ཏུ་བརྗོད་བདེ་ཡིན་མིན་ལ་བལྟ་དགོས་ཞེས་གསུངས་པ་ནི་རྣམ་དབྱེ་ཁོ་ནར་མ་ཟད་བོད་སྐད་ཀྱི་ཚིག་
དང་ངག་བསྡུ་ཚུལ་སྤྱི་ལ་ཁྱབ་པའི་ལེགས་བཤད་དུ་འཁུམས་སོ། །
ངག་གང་འདྲ་བསྡུ་རུང་བ་དང་གཞན་གང་ཉིད་བསྡུ་མི་རུང་བའི་དབྱེ་མཚམས་ཡོད་པ་སྟེ། བོད་རང་གི་
ངག་སྲོལ་ལ་མཐུན་མིན་ནམ། དོན་ལ་གནོད་པ་ཡོད་མེད་དམ། ངག་ལ་བརྗོད་བདེ་མིན་བཅས་ལ་བལྟས་ཏེ་
ཚིག་གམ་ངག་བསྡུ་བ་ལས། ཚིག་གམ་ངག་ཡོད་ཚད་བསྡུ་ཆོག་པ་ནི་མ་ཡིན་ནོ། ། ངག་གང་ཉིད་བསྡུས་ན་
བོད་རང་སྐད་ཀྱི་གོམས་སྲོལ་དང་མི་མཐུན་པ་དག་བསྡུ་མི་རུང་ལ། ངག་གང་ཉིད་བསྡུས་ན་སྔར་གྱི་བསྟན་དོན་
ཇི་བཞིན་བརྗོད་མི་ནུས་པ་དག་ཀྱང་བསྡུ་མི་རུང་། ངག་གང་ཉིད་བསྡུས་ན་ངག་ལ་བརྗོད་མི་བདེ་བའང་བསྡུ་མི་
རུང་ངོ༌། ། དེ་དག་ནི་ཚིག་གམ་ངག་བསྡུ་རུང་མིན་གྱི་ཚད་གཞི་གལ་ཆེན་ཞིག་ཡིན་སྟབས་བློ་ལྡན་རྣམས་ཀྱིས་
ལག་ལེན་བསྟར་བའི་སྐབས་སུ་ངེས་པར་གཟབ་གཟབ་བྱ་དགོས་སོ། །
• 51 •



3. ངག་ཇི་ལྟར་བསྡུ་བ།
དེ་ལ་ངག་ཇི་ལྟར་བསྡུ་བ་ལ་ཕྲད་ཀྱི་སྒོ་ནས་ངག་བསྡུ་བ་དང་། ཡུལ་དུས་ཀྱི་དབང་གིས་ངག་བསྡུ་བ་དང་།
ཤུགས་བསྟན་གྱི་ཚུལ་དུ་ངག་བསྡུ་བ་བཅས་སོ། །
<1>. ཕྲད་ཀྱི་བྱེད་ལས་དབང་གིས་ངག་བསྡུ་བ།
དེ་ལ་བརྗོད་པར་བྱ་བའི་ཕྲད་ཀྱི་སྒོ་ནས་ངག་བསྡུ་བ་ནི། ཕྲད་གང་ཞིག་གིས་བྱེད་ལས་ལ་བརྟེན་ཏེ་དོན་
གཞན་ཞིག་བསྡུས་པར་མཚོན་ནུས་པ་དེའོ། ། དཔེར་ན། འདི་ནི་ཁོ་བོའི་དགེ་རྒན་ཏེ། ཁོང་སྙན་ངག་
ལའང་མཁས་ཞེས་པ་དང༌། ཁོ་བོ་ལྷ་ས་ལ་ཡང་སོང་མྱོང་། ཁོ་བོའི་ཕྱག་བྲིས་ཀྱང་ལེགས་ལྟ་བུར་མཚོན་ན།
རྒྱན་སྡུད་ཀྱི་ཕྲད་ཀྱང་འང་ཡང་གསུམ་གྱི་བྱེད་ལས་ཀྱི་དབང་གིས་དེར་མ་ཟད། ད་དུང་གཞན་གང་ཞིག་ལ་
མཁས་པའམ། སོང་མྱོང་བ་དང་། ལེགས་པ་བཅས་བསྡུས་ཡོད་པ་གོ་ནུས་པས་སོ། ། དེར་ཐལ་དང་།
དེའི་ཕྱིར། དེ་དེ་བཞིན་ནོ། ། དེ་དེ་བཞིན་ཏེ་ཞེས་པའང་ངག་བསྡུས་པའི་དཔེ་ཉིད་དོ། ། དེ་ནི་དེ་སྒྲའི་
བྱེད་ལས་དབང་གིས་ཡིན། མིག་གི་ལོངས་སྤྱོད་ནས་ལུས་ཀྱི་ལོངས་སྤྱོད་བར་ཐམས་ཅད་རྫས་གྲུབ་ཀྱི་དངོས་པོ་
ལས་གཞན་མ་ཡིན་པ་ལྟ་བུའི་རྣ་བ་དང་སྣ་དང་ལྕེ་དག་གི་ལོངས་སྤྱོད་ཀྱང་གོ་བ་དེ་ནི་ནས་དང་བར་ཞེས་པའི་ཕྲད་
ཀྱི་བྱེད་ལས་ཀྱི་དབང་གིས་བསྡུས་པར་གོ་ནུས་སོ། །
ཆུ་ཆེན་པོ་རྒྱ་མཚོའི་ནང་ཞིག་ན། ། ཆེ་ཆུ་སྲིན་ཁྲི་རྒྱལ་པོ་ནས། ། ཆུང་ཉ་སྦལ་ལྕོང་མོ་ཡན་ཆོད་
གནས། ། (བྱ་སྤྲེལ་གཏམ་རྒྱུད་ལས།）ཞེས་པའི་ནས་སྒྲ་དང་། དཔག་ཚད་ཉིས་སྟོང་དང༌། སུམ་སྟོང་དང༌།
བཞི་སྟོང་། ལྔ་སྟོང་ནས་དཔག་ཚད་ཁྲིའི་བར་དུ་ལྷགས་ཏེ། དེ་དག་སྤྲིན་བཞིན་དུ་འདུས་ནས་ཐམས་ཅད་ལ་
ཡིད་བཞིན་དུ་སྦྱིན། (མདོ་མཛངས་བླུན་ལས།) ཞེས་པའི་ནས་ སྒྲས་བར་གྱི་སྲོག་ཆགས་ཀྱང་གནས་པ་དང་།
དྲུག་སྟོང་། བདུན་སྟོང་། བརྒྱད་སྟོང་སོགས་ཀྱང་བསྡུས་པར་གོ་བ་དེ་ནི་ནས་དང་བར་ཞེས་པའི་ཕྲད་ཀྱི་བྱེད་
ལས་སོ། ། གཞན་ཡང་དཔེར་ན། སྲིད་གཞུང་ནས་བསྒྲགས་པ་ལ་སྲིད་གཞུང་ནས་དང༌། དཔར་ཁང་ནས་
བཀྲམ་པ་ལ་དཔར་ཁང་ནས། ཤེས་རབ་རྡོ་རྗེ་ནས་སྤྲིངས་པ་ལ་ཤེས་རབ་རྡོ་རྗེ་ནས་ཞེས་པ་སོགས་ཀྱང་ནས་སྒྲས་
བྱེད་ལས་སོ། །
<2>. ཡུལ་དུས་ཀྱི་དབང་གིས་བསྡུ་བ།
སྨྲ་བ་བོའི་བརྗོད་འདོད་དང་ཉན་པ་པོའི་ཤེས་འདོད་ཀྱི་རྗེས་སུ་མཐུན་པར་སྟོན་པའི་བརྗོད་དོན་དེ་ཉིད་
ཡུལ་དུས་ཀྱི་དགོས་དབང་གིས་བརྡ་སྤྲོད་པ་ལ་དེ་སྒྲུབ་བྱེད་ཀྱི་ཚོགས་གསུམ་ཕལ་ཆེར་བསྡུས་ཏེ་མིང་གང་རུང་གིས་
བརྗོད་དོན་རྫོགས་པར་སྟོན་ནུས་པ་དེའོ། ། དཔེར་མཚོན་ན། མཆོད་རྟེན་འདི་གསར་བཞེངས་བྱེད་པའི་
སྦྱིན་བདག་སུ་རེད་ཅེས་བརྗོད་པ་ན། བཀྲ་ཤིས་ཞེས་ལན་བཏབ་པ་དེའང་ངག་བསྡུ་ཡིན་ཏེ། མཆོད་རྟེན་འདི་
གསར་བཞེངས་བྱེད་པའི་སྦྱིན་བདག་ནི་བཀྲ་ཤིས་ཡིན་ཞེས་པ་བསྡུས་ཕྱིར་རོ། ། སློབ་གྲོགས་ཚོ། ང་ཚོའི་
ཁྲིད་གཞི་ནི་བརྡ་སྤྲོད་པ་སུམ་ཅུ་བའི་སྤྱི་དོན་རིག་པའི་བདེ་ལམ་ཞེས་པ་འདི་ཡིན། ཁྱེད་ཚོར་དཔེ་ཆ་འདི་ཨེ་ཡོད་
ཅེས་བརྗོད་པ་ལ། ཚང་མས་མགྲིན་གཅིག་ཏུ་མེད་ཅེས་བརྗོད་པའང་དེ་ཡིན་ཏེ། ང་ཚོ་ལ་བརྡ་སྤྲོད་པ་སུམ་ཅུ་
བའི་སྤྱི་དོན་རིག་པའི་བདེ་ལམ་གྱི་དཔེ་ཆ་མེད་ཅེས་པ་བསྡུས་པ་གོ་ནུས་པས་སོ། ། ཁྱོད་རྒྱ་གར་ལ་མཆོད་
མཇལ་དུ་ནམ་སོང་ཞེས་པའི་ལན་དུ་ན་ནིང་ཞེས་པའང་དེ་བཞིན་ནོ། ། བསྡུ་ཚུལ་འདི་རིགས་ནི་ངེས་པར་ཡུལ་
དུས་ལ་བརྟེན་ཏེ་རྟོགས་རྒྱུ་ཤིན་ཏུ་གལ།
ཡུལ་དུས་ཀྱི་དབང་གིས་བསྡུ་བའི་རིགས་འདི་ཡང་ཞིབ་ཏུ་བསམ་བློ་གཏོང་དགོས་པར་འདུག དེ་འདྲ་
མིན་ན་ཁ་ཅིག་གིས་མིང་ཁོ་ནས་ཀྱང་བརྗོད་དོན་རྫོགས་པར་སྟོན་ནུས་ཏེ་ཞེས་དཔེར་བརྗོད་འདི་རིགས་བཀོད་པ་
• 52 •
༦7



ཡིན། དེ་བས་ངག་དང་ཡིན་ཁྱབ་མཉམ་དུ་འདོད་པའོ། ། དེ་ལ་རིགས་པ་ཅི་ཙམ་གྱིས་བསྒྲུབས་ཀྱང་ངག་
དང་ཡིན་ཁྱབ་མཉམ་མ་ཡིན་པའི་སྒྲུབ་བྱེད་ལས་གཅིག་ཏུ་འཛིན་པའི་སྒྲུབ་བྱེད་དུ་ནམ་ཡང་འགྲོ་བ་མ་ཡིན་ནོ། །
འདི་རིགས་ལས་དང་པོ་བ་རྣམས་ཀྱིས་སློབ་སྦྱོང་བྱ་རིན་ཡོད་ཅིང་གཟབ་གཟབ་བྱ་དགོས་པར་འདུག་གོ།
<3>. ཤུགས་བསྟན་གྱི་ཚུལ་དུ་བསྡུ་བ། །
ངག་བསྡུ་ཞེས་པ་ནི་དོན་དམ་པར་ཤུགས་བསྟན་དང་ཟུར་བསྟན་དག་ལ་གོ་དགོས་པ་ཞིག་ཀྱང་ཡོད་དེ།
དཔེར་ན། ཧེ་རིགས་ཀྱིས་སྡོམ་པའི་སྐབས་སུ་ཉིན་པར་ཟས་གཏན་ནས་མི་ཟའོ་ཞེས་པའི་ཚིག་ཤུགས་ནས་
མཚན་མོ་ཟ་བ་འཕེན་པ་ལྟ་བུ་དང་། གདམས་པ་འདི་ནི་དབང་རྣོན་ལ་བྱིན་པ་ཡིན་ཞེས་པའི་ནང་དུ་དབང་རྟུལ་
དག་ནི་དེའི་སྤྱོད་ཡུལ་མིན་པ་བསྡུས། འཕྲད་དང་ཡུན་གྱི་བདེ་བ་འདོད་པ་རྣམས་ལ་བཤད་ན། སྒོ་གསུམ་
དགེ་སྦྱོར་ལ་འབད་པ་གཅེས་ཞེས་པ་ལས། འཕྲད་དང་ཡུན་གྱི་བདེ་བ་མི་འདོད་པ་རྣམས་བསྡུས་པ་དང་། ། རྒྱ་
དཀར་ནག་སེར་གསུམ་གྱི་ཡི་གེ་སློབ་པའི་ངོར་དབྱངས་གསལ་དག་གསལ་དུ་བཀླག་པ་རྩ་བ་ཡིན་ཞེས་པའང་དེ་
བཞིན་ནོ། ། །
བདག་གིས་ད་ཐེངས་ཁྱོད་ལ་རོགས་ཞིག་བྱེད་ཅེས་པའི་ངག་གིས་རྗེས་སུ་རོགས་བྱེད་མི་ཐུབ་ཅེས་པ་བསྟན་
པ་ལྟ་བུ་བསྡུས་པའོ། ། བསོད་ནམས་ཀྱིས་ནོན་ན་ཐམས་ཅད་གཡོག་ཏུ་འཁོད་ཅེས་པས། མཐོན་པོར་འགོས་
ན་བསོད་ནམས་ཟད་སླ་བར་བསྟན་པ་དང་། ཐམས་ཅད་ལ་དམན་པའི་འདུ་ཤེས་འཛིན་མི་རུང་བ་དང་རང་གི་
གཞན་ལ་ཞབས་ཞུ་བྱས་ན་བསོད་ནམས་འཕེལ་བ་སོགས་ཅི་རིགས་བསྡུས་པ་ནི་དོན་བསྡུས་ཡིན། དམ་པའི་
ཆོས་ཀྱི་འཁོར་ལོ་བསྒྱུར་བ་རྣམས་ཀྱི་བྱུང་བ་གསལ་བར་བྱེད་པ་མཁས་པའི་དགའ་སྟོན་ཞེས་པ་བསྡུས་ཏེ་ཆོས་
འབྱུང་མཁས་པའི་དགའ་སྟོན་ལྟ་བུ་སོགས་ནི་ངག་བསྡུས་ཀྱི་དཔེ་དག་པ་ཉིད་དོ། །
(རྩོམ་སྒྲིག་འགན་ཁུར་བ།
ཁྲི་བསམ་གཏན།）
• 53 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002: (2)
J. NORTHWESTERN NATIONALITIES UNIVERSITY (Tibetan language)
-
--
རྒྱ་བོད་ཡིག་སྒྱུར་གྱི་ལོ་རྒྱུས་མདོར་བསྡུས།
(ཐང་རྒྱལ་རབས་ནས་ཀྲུང་ཧྭ་མིན་གོའི་བར）
ཁྲི་བསམ་གཏན་དང་བཀྲ་ཤིས་དོན་གྲུབ།
(ནུབ་བྱང་མི་རིགས་སློབ་ཆེན་བོད་ཡིག་སྡེ་ཁག ཀན་སུའུ། ལན་གྲུ། 730030)
[ནང་དོན་གནད་བཤུས] ཐང་རྒྱལ་རབས་ནས་རྒྱ་བོད་བར་གྱི་ལོ་ཙཱའི་བྱ་བ་ཡར་ལྡན་དུ་མཆིས་ཤིང་། གཙོ་བོ་སྨན་རྩིས་
དང་ནང་བསྟན། རིག་གནས་ལོ་རྒྱུས་བཅས་ཀྱི་སྐོར་འགྱུར་བ་མང་བའི་ཚོད་དུ་སྣང་།
[བརྡ་ཆད་གཙོ་བོ] ལོ་ཙཱ། སྨན་རྩིས། ནང་བསྟན།
[དཔེ་དེབ་དབྱེ་རྟགསZH059[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002－9117(2002)02—54=05
དང་པོ། ལོ་ཙཱ་བ་དང་འགྱུར་ཡིག་གི་སྐོར།
བོད་རྒྱལ་སྲོང་བཙན་སྒམ་པོའི་སྐུ་རིང་ལ་རྒྱ་བོད་ཡིག་སྒྱུར་གྱི་དབུ་བརྙེས་པ་དང་རྒྱ་ནག་ཐང་རྒྱལ་རབས་ཀྱི་
དུས་འགོ་ནས་ད་བར་དུས་རིམ་གསུམ་དུ་དབྱེ་ནས་བརྗོད་ཆོག་སྟེ། གཤམ་དུ་རིམ་པ་ལྟར་འགོད་པར་བྱ་བ་ལ། །
གཅིག ཐང་རྒྱལ་རབས་ནས་སུན་རྒྱལ་རབས་བར་གྱི་དུས་རིམ། །
(སྤྱི་ལོ་དུས་རབས་བདུན་པ་ནས་བཅུ་གསུམ་པའི་བར།)
དུས་རབས་འདིའི་ནང་རྒྱ་ནག་ནས་བོད་ལ་སྨན་རྩིས་དང་ནང་བསྟན། རིག་གནས་ལོ་རྒྱུས་སོགས་ཐུན་
མོང་དང་ཐུན་མོང་མ་ཡིན་པའི་རིག་གཞུང་མང་པོ་བསྒྱུར་བ་སྟེ།
1. )སྨན་རྩིས་ཀྱི་སྐོར།
བོད་རྒྱལ་སྲོང་བཙན་སྒམ་པོའི་སྐུ་རིང་དུ་བོད་ཡིག་གསར་བཏོད་མཛད་དེ་རིང་བོ་མ་སོང་བར་རྒྱ་བོད་ཡིག་
སྒྱུར་གྱི་འགོ་ཚུགས། དེ་ཡང་ཐོག་མར་ནང་བསྟན་དང་། དེ་ནས་སྨན་རྩིས་ཀྱི་སྐོར་བསྒྱུར་བར་མངོན་ཏེ།
དཔེར་ན་རྒྱ་བཟའ་ཀོང་ཇོ་དང་ལྷན་དུ་གདན་དྲངས་པའི་རྒྱ་ཡིག་གི་གཞུང་མང་པོ་རྒྱ་ནག་ཧྭ་ཤང་མ་ཧཱ་དེ་བ་ཆེ་
[རྩོམ་འབྱོར་ཉིན]2002—08-05
[རྩོམ་པ་པོ་ངོ་སྤྲོད] ཁྲི་བསམ་གཏན།(1952-） མཚོ་སྔོན་ཁྲི་ཀའི་མི་ཡིན། རྡོ་ཧྲིའི་དམ་བཅའ་བཞག་ཅིང་དགེ་རྒན་ཆེན་
མོའི་ཐོབ་ཐང་བླངས་ཡོད། བོད་ཀྱི་རྩོམ་རིག་དང་ལོ་ཙཱའི་གཞུང་ལུགས་ཐད་ལ་ཞིབ་འཇུག་བྱེད་མུས་
ཡིན།
• 54 •



དང་དྷརྨ་ཀོ་ཥ། ལྷ་ལུང་རྡོ་རྗེ་དཔལ་བཅས་ཀྱིས་བོད་ཡིག་ཏུ་བསྒྱུར་པ་སོགས་ལས་གཞན། ད་དུང་《སྨན་
དཔྱད་ཆེན་མོ》དང་《 སྤོར་ཐང་བརྒྱད་ཅུའི་སྐོར་འགོ》། 《འབྱུང་རྩིས་མན་ངག་ཟླ་འོད》སོགས་སྐབས་དེར་
བསྒྱུར་བ་བོད་ཀྱི་ལོ་རྒྱུས་དེབ་ཐེར་རྣམས་ལ་གསལ། སྤྱི་ལོ་710ལོར། རྒྱ་བཟའ་གྱིམ་ཤིང་ཀོང་ཇོ་དང་ལྷན་དུ་
གདན་དྲངས་པའི་སྨན་གཞུང་ཁག་ནི། རྒྱ་ནག་གི་རབ་བྱུང་སྨན་པ་དང་བོད་ཀྱི་ལོ་ཙཱ་བ་ལྷན་བསྡོངས་ཀྱིས་
བསྒྱུར་ཚུལ་བོད་ཀྱི་ལོ་རྒྱུས་ཁག་ཏུ་གསལ་བོར་འཁོད་འདུག སྐབས་དེར་གཙོ་བོ་《 སྨན་དཔྱད་ཟླ་བའི་རྒྱལ་བོ》
དང་《 སོ་མ་ར་ཙ་ལེའུ་བརྒྱ་བ》དང༌། 《བཅོ་ལྔ་བ》དང༌། 《རྒྱུད་བདུན》དང་། 《ལེ་ལག་བརྒྱད་པ》སོགས་
མང་པོ་བསྒྱུར་ཡོད་དོ། །
2. ) ནང་བསྟན་གྱི་སྐོར།
བོད་རྒྱལ་ཁྲི་ལྡེ་གཙུག་བཙན་ (སྤྱི་ལོ704 -754བར་ཁྲིར་བཞུགས)གྱི་སྐུ་རིང་ལ་ནང་བསྟན་ཆོས་གཞུང་རྒྱ་
ནས་ བོད་ལ་བསྒྱུར་བའི་འགོ་ཚུགས། དེ་དག་གི་ནང་ནས་《ལས་བརྒྱ་བ》དང་《གསེར་འོད་དམ་པ》སོགས་
སྐབས་དེར་བོད་ལ་འགྱུར་བ་ལོ་རྒྱུས་ན་གསལ། ཆོས་རྒྱལ་ཁྲི་སྲོང་ལྡེ་བཙན་གྱི་དུས་སུ། བསམ་ཡས་སྒྲ་བསྒྱུར་
གླིང་བཙུགས་པ་དང་ལོ་ཙཱ་བ་བྲན་ཀ་ལེགས་ཀོང་དང་ལྷ་ལུང་ཀླུ་གོང་། འགོ་གོམ་དབུལ་གོང་སོགས་དང་རྒྱ་ནག་
ཧ་ ཤང་མ་ཀོ་ལེ་སོགས་དེར་བཞུགས་ནས་རྒྱ་བོད་ཡིག་སྒྱུར་གྱི་འཕྲིན་ལས་རྒྱ་ཆེར་སྤེལ། 《དཀར་ཆག་ལྡན་
དཀར་མ》ལས་སྐབས་དེར་རྒྱ་ནག་ནས་བོད་ལ་འགྱུར་བའི་ནང་བསྟན་གཞུང་ལུགས་དང་གཞུང་འགྲེལ་སྐོར་
བསྡོམས་པས་ཁག་སུམ་ཅུ་ཡོད་པར་གསུངས་ཏེ། 《འཕགས་པ་ཡོངས་སུ་མྱ་ངན་ལས་འདས་པ་ཆེན་པོ》དང་
《མདོ་མཛངས་བླུན》དང༌། 《ལངྐར་གཤེགས་པ་རིན་པོ་ཆེའི་ལེའུ》དང༌། 《གསེར་འོད་དམ་པ་མཆོག་ཏུ་
རྣམ་པར་རྒྱལ་བའི་མདོ་སྡེ་རྒྱལ་པོ》སོགས་མདོ་སྡེ་སྡེ་སྣོད་ཀྱི་སྐོར་དང་། 《དགོངས་པ་ཟབ་མོ་ངེས་པར་འགྲེལ་
བའི་མདོའི་རྒྱ་ཆེར་འགྲེལ་པ》དང་《ལངྐར་གཤེགས་པའི་འགྲེལ་ཆེན》སོགས་གཞུང་འགྲེལ་སྐོར་རོ། དུས་རིམ་
འདིའི་ནང་གི་ལོ་ཙཱ་བ་མང་པོའི་ལོ་རྒྱུས་ཕྲ་ཞིབ་མཐོང་བ་ཤིན་ཏུ་དཀོན་ཏེ། 《བཀའ་འགྱུར》དང་《བསྟན་
འགྱུར》དུའང་ལོ་ཙཱ་བ་རེ་གཉིས་ཀྱི་ལོ་རྒྱུས་ཙམ་ལས་གསལ་པོ་མི་འདུག
ལོ་ཙཱ་བ་ཆེན་པོ་འགོས་ཆོས་གྲུབ་ནི་བོད་རང་སྐྱོང་ལྗོངས་གཞིས་ཀ་རྩེའི་ཁོངས་བཞེད་མཐོང་སྨོན་(i#4 iཆ་
1) ནས་འཁྲུངས་ཤིང་། སྤྱི་ལོ་833ནས་834བར་དང་། 857ལོ་བཅས་སུ་ཏུན་ཧོང་ནས་བཞུགས། སྤྱི་ལོ་
842ལོར་ཀན་ཀྲིག་(༨ E 4%) ཏུ་ཕེབས་བཞུགས་མཛད་ནས་ལོ་ཙཱ་དང་ནང་བསྟན་འཆད་ཉན་གྱི་འཕྲིན་ལས་
སྤེལ། ཉིད་ཀྱིས་རྒྱ་བོད་ཡིག་རིགས་གཉིས་ཐོགས་མེད་དུ་མཁྱེན་ ཕྱིར་བསྡོམས་པས་ཆོས་གཞུང་ཉེར་གསུམ་
བསྒྱུར་ཡོད་ཅིང་། དེ་དག་ལས་《གསེར་འོད་དམ་པ་མཆོག་ཏུ་རྣམ་པར་རྒྱལ་བའི་མདོ་སྡེ་རྒྱལ་བོ》དང་《ལེགས་
ཉེས་ཀྱི་རྒྱུ་དང་འབྲས་བུ་བསྟན་པ》དང་། 《མདོ་མཛངས་བླུན》དང༌། 《དཀོན་མཆོག་བརྩེགས་པ་ཆེན་པོའི་
གོ་ཆའི་བཀོད་པ་བསྟན་པའི་སྐབས་བདུན་པ》དང་《དགོངས་པ་ཟབ་མོ་ངེས་པར་འགྲེལ་བའི་མདོའི་རྒྱ་ཆེར་
འགྲེལ་བ》སོགས་ཁག་བཅུ་ལྷག་རྒྱ་ཡིག་ནས་བོད་ལ་བསྒྱུར།
ལོ་ཙཱ་བ་ཆེན་པོ་ལྷ་བཙུན་ཆོས་ཀྱི་རིན་ཆེན་གྱི་རྒྱ་མིང་ལ་ཀྲའོ་ཞོན་( EX fig） (སྤྱི་ལོ་1271-1323བར）
ཟེར་ཞིང་ཁོང་སུང་རྒྱལ་རབས་ལྷོ་མའི་མཇུག་མཐའི་རྒྱ་ནག་གོང་མ་ཡིན། སྤྱི་ལོ་1274ལོར་ཁྲིར་བཞུགས། སྤྱི་
ལོ་1276ལོར་ཡོན་གོང་མའི་མངའ་འོག་ཏུ་འགོ་བསྒུར་པས་ཡེན་གོ་ཀང་( 3# #/s)ཞེས་པའི་ཆོ་ལོ་གནང༌། སྤྱི་
ལོ་1288ལོར་ནང་བསྟན་ཆོས་གཞུང་དང་བོད་ཡིག་བསླབ་ཕྱིར་བོད་ཡུལ་ས་སྐྱ་དགོན་པར་ལྷག།ས། ཕྱིས་སུ་ལོ་
ཙཱའི་ལས་གཉེར་བ་དང་སྤྱི་འཛིན་པའི་འགན་ཡང་བཞེས་མྱོང་། 1323ལོར་བཀྲོངས། 《ལས་ཀྱི་རྣམ་པར་
སྨིན་པའི་འབྲས་བུའི་མདོ》དང་《ཐེག་པ་ཆེན་པོའི་ཆོས་བརྒྱ་གསལ་བའི་སྒོའི་བསྟན་བཅོས》དང་། 《ཚད་མའི་
བསྟན་བཅོས་རིགས་པ་ལ་འཇུག་པ་ཞེས་བྱ་བ》སོགས་རྒྱ་ཡིག་ནས་བོད་ལ་བསྒྱུར་པས་བཀའ་དྲིན་ཤིན་ཏུ་ཆེ་བ་
• 55 •



ཞིག་གོ། །
3. )རིག་གནས་ལོ་རྒྱུས་ཀྱི་སྐོར།
བོད་ཀྱི་ལོ་རྒྱུས་དེབ་ཐེར་དུ་བཀོད་པ་ལྟར་ན། གནའ་སྔ་མོ་ནས་རྒྱ་ནག་གི་གཞུང་ཡིག་ཁག་མང་པོ་བོད་ལ་
འགྱུར་ཡོད་པར་བཤད་ཀྱང་། ཡིད་འཕངས་པ་ཞིག་ལ་མང་ཤོས་ཀྱི་དཔེ་རྒྱུན་ཆད་ནས་ད་ལྟ་མིང་གི་ལྷག་མར་
གྱུར་ཡོད། མིག་སྔར་ང་ཚོའི་ལག་རྩེར་སོན་པའི་ཡིག་ཚགས་ལས་ཆེས་འགྱུར་སྔ་བ་དག་ནི་ཏུན་ཧོང་གཏེར་ཡིག་
ཁྲོད་ཀྱི་འགྱུར་ཡིག་ཁ་ཐོར་ཁག་ཅིག་ཡིན་ཏེ། དཔེར་ན། ཞང་ཞུ་( i#) དང་ཀྲན་གོ་ཚེའུ་( & # #)ཡི་
ཚན་པ་འགའ་རེ་དང་རྒྱ་ནག་སློབ་དཔོན་ཁུན་ཙི་ཡི་གསུངས་ཐོར་བུ་རེ་གཉིས་བཅས་སོ། །
རྡོ་རིང་ཡི་གེ་ལ་ལོ་རྒྱུས་ཀྱི་རིན་ཐང་ལྡན་པ་མ་ཟད། རྩོམ་རིག་གི་རིན་ཐང་ཡང་ལྡན། ད་ལྟ་ང་ཚོའི་
མཐོང་ལམ་དུ་སྣང་བའི་རྒྱལ་རབས་རིམ་བྱོན་སྐབས་ཀྱི་རྒྱ་བོད་ཤན་སྦྱར་མའི་རྡོ་རིང་ཡི་གེ་དག་གི་ཁྱད་ཆོས་ལ་
ཞིབ་ཏུ་དཔྱད་ན་ཕལ་མོ་ཆེ་ནི་རྒྱ་ཡིག་ནས་བོད་ཡིག་ལ་བསྒྱུར་བ་གསལ་བོར་ཤེས་ཐུབ། རྒྱ་བོད་ཤན་སྦྱར་མའི་རྡོ་
རིང་ཡི་གེ་ཆེས་ཐོག་མ་ནི་ད་ལྟའང་ལྷ་སའི་ཇོ་ཁང་མདུན་དུ་བཞུགས་པའི་ལྷ་སའི་གཙུག་ལག་ཁང་གི་རྡོ་རིང་ཡིན་
ལ། དེ་སྤྱི་ལོ823ལོར་བཙུགས་ཤིང་མདུན་ཕྱོགས་(ནུབ་ཕྱོགས)སུ་རྒྱ་བོད་ཤན་སྦྱར་མའི་ཡི་གེ་བརྐོས་ཡོད་ཅིང་།
རྡོ་རིང་དེ་ནི་བོད་རྒྱལ་ཁྲི་གཙུག་ལྡེ་བཙན་(སྤྱི་ལོ་815–838བར་ཁྲིར་བཞུགས་)དང་། རྒྱ་རྗེ་ཐང་མུ་ཙོང་( )#
#) གཉིས་ཀྱིས་ཆབ་སྲིད་གཅིག་ཏུ་མོལ་ནས་བློན་ཆེན་རྣམས་དང་བཅས་པར་མནའ་འབྲེལ་བཞག་པའི་དཔང་
རྟགས་རྡོ་རིང་ཡིན། དེའི་དོན་གཙོ་བོ་ནི་བོད་རྒྱ་གཉིས་དབོན་ཞང་གི་འབྲེལ་བ་ཡིན་པས་ཕན་ཚུན་འགྲིག་
མཐུན་གྱིས་ནམ་ཡང་བོད་བོད་ཡུལ་ན་སྐྱིད། རྒྱ་རྒྱ་ཡུལ་ན་སྐྱིད་པའི་སྲིད་ཆེན་པོ་སྐྱོང་རྒྱུ་དེ་ཡིན། དེའི་ཕྱིར་རྡོ་
རིང་འདིས་རྒྱ་བོད་གཉིས་ཀྱི་འབྲེལ་བའི་སྐོར་གྱི་ལོ་རྒྱུས་སྟེང་གོ་ས་གལ་ཆེན་ཟིན་ཡོད། སྤྱི་ལོ1176ལོར་མི་ཉག་
( #t (EEE) ཀན་ཀྲོའུ་རུ་བཙུགས་པའི་མི་ཉག་ཆུ་ནག་ཟམ་པའི་རྡོ་རིང་སྟེང་གི་ཡི་གེ་དེའང་དུས་རབས་འདིའི་
ནང་རྒྱ་ནག་ནས་བོད་ལ་བསྒྱུར་པའི་རྡོ་རིང་ཡི་གེའི་གྲས་ཡིན་ནོ། །
གཉིས་པ། ཡོན་རྒྱལ་རབས་ནས་ཀྲུང་ཧྭ་མིན་གོ་བར་གྱི་དུས་རིམ།
( སྤྱི་ལོ་དུས་རབས་13ནས་20བའི་སྟོད་བར་གྱི།)
དུས་རིམ་འདིའི་ནང་དུ་གཞུང་ཡིག་དང༌། རིག་གནས་ལོ་རྒྱུས། སྐར་རྩིས། ནང་བསྟན་གཞུང་
ལུགས་སོགས་ཡིག་སྒྱུར་གྱི་ནང་དོན་མང་པོ་འདུ་ཡོད། །
1.) གཞུང་ཡིག་གི་སྐོར།
ཡོན་རྒྱལ་རབས་ནས་བཟུང་ཀྲུང་དབྱང་སྲིད་དབང་རིམ་པས་བོད་ས་གནས་སྲིད་གཞུང་དང་བོད་ཀྱི་ཆོས་
སྲིད་ཀྱི་གཙོ་འཛིན་དག་ལ་བསྐུར་བའི་གཞུང་ཡིག་ཁག་སྟེ། གསེར་གྱི་འཇའ་ས་དང་གསེར་ཐམ། གོ་གནས་
བསྩོལ་ཡིག གདན་འདྲེན་ཞུ་ཡིག བསྐུར་ཡིག འབུལ་རྟེན་ཡི་གེ་སོགས་འདུ་ལ། འདི་དག་ནི་སྐབས་
དེའི་རྒྱ་བོད་ཡིག་སྒྱུར་གྱི་ནང་དོན་གཙོ་བོར་གྱུར་ཡོད། འདི་ཕྱོགས་ཀྱི་ལོ་ཙཱའི་འབྲས་བུ་སྟེ། རྒྱ་བོད་ཤན་སྦྱར་
མ་མང་ཤོས་རིག་དངོས་དོ་དམ་ཁང་དང་ཡིག་ཚང་བཅས་སུ་བདག་ཉར་བྱས་ཡོད། བོད་འགྱུར་མ་དག་བོད་ཀྱི་
ཡིག་ཚང་ཁག་ཏུ་བསྡུས་ཡོད་པ་དང་། རྒྱ་ཡིག་གི་མ་ཕྱི་མང་ཤོས་རྒྱའི་ཡིག་ཆར་བསྡུས་ཡོད་ཅིང་ད་དུང་ཁ་ཤས་
ལ་དཔྱད་དགོས། དཔེར་ན་བཀྲ་ཤིས་དབང་འདུས་ལགས་ཀྱིས་བསྒྲིགས་པའི་《བོད་ཀྱི་ལོ་རྒྱུས་ཡིག་ཚགས་དང་
གཞུང་ཡིག་ཕྱོགས་བསྡུས་དྭངས་གསལ་ཤེལ་གྱི་མེ་ལོང་།》(1989)དུ་རྒྱ་ཡིག་ནས་བོད་ལ་བསྒྱུར་བའི་ཡིག་ཚགས་
ཁག་སུམ་ཅུ་ལྷག་བསྡུས་ཡོད་ཅིང༌། དེ་དག་ལས་《དབོན་ཞང་རྡོ་རིང》མ་གཏོགས་གཞན་ཚང་མ་ཡོན་རྒྱལ་
རབས་དང༌། མིང་རྒྱལ་རབས། ཆིན་རྒྱལ་ རབས་བཅས་ཀྱི་རིང་གི་ཡིག་ཚགས་ གལ་ཆེན་ ཏག་ཏག་རེད།
དཔེར་ན་མིང་རྒྱལ་རབས་སྐབས་ཀྱི་《ཏཱ་མིང་གོང་མ་ཡུན་ལོས་སླར་ཡང་རྗེ་བླ་མ་བློ་བཟང་གྲགས་པ་གདན་ཞུའི་
• 56 •



བཀའ་ལུང་བསྩལ་བ》( 1413ལོར）ཞེས་པ་དང་། 《ཏཱ་མིང་གོང་མ་ཡུན་ལོས་སླར་ཡང་བྱམས་ཆེན་ཆོས་རྗེ་
ཤཱཀྱ་ཡེ་ཤེས་ལ་བསྩལ་བའི་བཀའ་ལུང》(1414ལོར)སོགས་དང་། ཆིན་རྒྱལ་རབས་སྐབས་ཀྱི་《གོང་མ་བདེ་
སྐྱིད་ རྒྱལ་ པོ་ ཁང་ ཤིས་ ཀྱིས་ རྒྱལ་ བ་ སྐུ་ ཕྲེང་བདུན་པ་ བསྐལ་ བཟང༌ རྒྱ་ མཚོར་ གནང་ བའི་ བཀའ་ ལུང》(
1720ལོར)དང་། 《གོང་མ་གནམ་སྐྱོང་རྒྱལ་པོ་ཆན་ལུང་གིས་རྒྱལ་བ་སྐུ་ཕྲེང་བདུན་པ་བསྐལ་བཟང་རྒྱ་མཚོ་
དང་ནོ་ཡོན་ པཎྜི་ཏ་མགོན་པོ་དངོས་གྲུབ་རབ་བརྟན་གཉིས་ལ་གནང་བའི་བཀའ་ལུང》( 1750ལོར)དང་།
《འཇམ་དབྱངས་གོང་མ་ཀྲུང་ཞུས་རྒྱལ་བ་སྐུ་ཕྲེང་བཅུ་གསུམ་པའི་མཆོག་སྤྲུལ་ངོས་འཛིན་དང་གསེར་ཁྲིར་མངའ་
གསོལ་སྐོར་ལ་བསྩལ་བའི་བཀའ་ལུང》(1878ལོར）སོགས་སོ། །
2.) རིག་གནས་ལོ་རྒྱུས་ཀྱི་སྐོར། །
དུས་རབས་འདིར་ཡོན་རྒྱལ་རབས་དང་མིང་རྒྱལ་རབས་སྐབས་སུ་རྒྱ་ནས་བོད་དུ་འགྱུར་བའི་རྡོ་རིང་ཡི་གེ་
འབོར་ཆེན་སྣང་མོད། འོན་ཀྱང་དེ་དག་ལས་ཀྱང་ཆིན་རྒྱལ་རབས་དུས་ཀྱི་རྡོ་རིང་ཡི་གེས་ཆེས་མང་ཕྱོགས་ཟིན་
ཡོད། རྡོ་རིང་ཕལ་ཆེར་དགོན་སྡེ་ཁག་ན་བསླངས་ཡོད་ཀྱང་ནང་དོན་ཆོས་ལུགས་ཁོ་ན་མ་ཡིན་པར་ཕྱོགས་སོ་
སོར་འབྲེལ་ཡོད། 《ཏཱ་ཡོན་དབུ་བླའི་བཀའ་ལུང་རྡོ་རིང》ནི་ཧྲན་ཏུང་ཞིང་ཆེན་ཁྲང་ཆིན་རྫོང་ཏཱ་ལེན་ཡན་
དགོན་པའི་སངས་རྒྱས་སྟོང་སྐུའི་ལྷ་ཁང་དུ་བཞུགས་ཡོད་ལ། (Il #ཥྛE #gt# ##+ (# gy)རྡོ་རིང་དེའི་
སྟེང་ཏཱ་ཡོན་གོང་མ་ཧོས་ཙོང་(7tg#) གི་དབུ་བླས་སྤྱི་ལོ་1341ལོར་བསྒྲགས་པའི་བཀའ་ལུང་རྒྱ་བོད་ཤན་སྦྱར་
དུ་བརྐོས་ཡོད། 《རྒྱལ་པོས་མཛད་པའི་གོའུ་ཏ་མ་སྡེའི་རྡོ་རིང་ལ་རྣམ་པར་བཞག་པ་ཞེས་བྱ་བ》དང་《རྒྱལ་པོས་
ཛད་པའི་གོའུ་ཏ་མ་སྡེའི་རྒྱབ་ཀྱི་ལྷ་ཁང་གི་རྡོ་རིང་ལ་རྣམ་པར་བཞག་པ་ཞེས་བྱ་བ》ཡི་རྡོ་རིང་གཉིས་མཚོ་སྔོན་
ཞིང་ཆེན་གྲོ་ཚང་དགོན་པར་བཞུགས་ཡོད་དེ། སྔ་མ་ནི་ཏཱ་མིང་གོང་མ་རོན་ཙོང་གིས་སྤྱི་ལོ་1425ལོར་བཙུགས་
པ་དང་ཕྱི་མ་ནི་ཏཱ་མིང་གོང་མ་ཞོན་ཙོང་གིས་སྤྱི་ལོ་1427ལོར་བཙུགས། ནང་དོན་གཙོ་བོ་ནི་གོང་མ་རྣམ་གཉིས་
ཀྱིས་ནང་བསྟན་ཆོས་ལུགས་ལ་བསྟོད་བསྔགས་དང་མིང་སྲིད་གཞུང་ནས་ནང་བསྟན་ཆོས་ལུགས་ལ་གཙིགས་ཆེན་
བྱེད་པའི་སྲིད་ཇུས་དྲིལ་བསྒྲགས་བྱས་ཡོད། རྒྱ་ཡིག་དང་བོད་ཡིག་ཟུང་སྦྲགས་སུ་བྲིས་པའི་རྡོ་རིང་ཡི་གེ་རྣམས་
ད་ ལྟའང་རབ་རིབ་མི་གསལ་བའི་ཚེགས་མེད་པར་ཀློག་འདོན་ཐུབ། 《ཡུན་བདེ་ལྷ་ཁང་གཟིགས་ནས་ཕྱག་
འཚལ་བའི་རྒྱུ་མཚན་རྟགས་སུ་བཀོད་ནས་བྲིས་པའོ》ཞེས་པའི་རྡོ་རིང་ནི་ད་ལྟ་ཧུའུ་པེ་ཞིང་ཆེན་ཁྲིན་ཏི་ཕེ་ཀྲོའུ་
ཧྲན་གྲོང༌(P[ at jK # ## # III E) གི་ཉེ་འདབས་ཡུན་བདེ་ལྷ་ཁང་དུ་བཞུགས་ཡོད་ཅིང༌། རྡོ་རིང་དེ་ནི་ཆིན་
གོང་མ་ཆན་ལུང་གིས་སྤྱི་ལོ་1765ལོར་བཙུགས་ཤིང་ངོས་བཞི་བོར་རིམ་པ་བཞིན་རྒྱ་དང་མན་ཇུ། སོག་པོ།
བོད་བཅས་ཀྱི་ཡིག་རིགས་བཞི་སྦྲགས་སུ་བརྐོས་ཡོད། ནང་དོན་ནི་གོང་མ་ཆན་ལུང་གཟིགས་ཞིབ་ལ་ཕེབས་
ནས་ བྲིས་པའི་སྙན་ཚིག་ཁག་ཅིག་(ཚིག་རྐང་རེ་ལ་ཡིག་འབྲུ་ལྔ་ཡིན་པའི་ཚིག་རྐང་ཉི་ཤུ)དང་འགོ་བརྗོད་བཅས་ཡིན།
འགོ་བརྗོད་དུ་ལྷ་ཁང་འདི་ཉམས་དམས་སུ་སོང་རྐྱེན་དང་སླར་གསོའི་ལོ་རྒྱུས་རྒྱབ་ལྗོངས། གལ་ཆེ་བའི་དོན་
སྙིང་བཅས་གསལ་བཤད་བྱས་ཡོད། བོད་འགྱུར་ལ་མ་ཕྱིའི་དོན་རྣམས་ཇི་མ་ཇི་བཞིན་ཐོན་ཡོད་པ་མ་ཟད་ཚིག་
སྦྱོར་ཀྱང་ཤིན་ཏུ་བདེ་པོ་འདུག ཆིན་རྒྱལ་རབས་སྐབས་སུ་རྒྱ་བོད་ཤན་སྦྱར་མའི་རྡོ་རིང་ཤིན་ ཏུ་མང་པོ་
བཙུགས་ཡོད་དེ། པེ་ཅིང་གི་ནུ་མཚོ་(HE )དང་དགའ་ལྡན་བྱིན་ཆགས་གླིང༌། ( 9 fuཌོ)མཆོད་རྟེན་ལྔའི་
དགོན་པ་ (F.# #） སོགས་ སུའང་ཡོད་དོ། དུས་རིམ་འདིའི་ནང་བསྒྱུར་བའི་ རྩོམ་རིག་དང་ལོ་རྒྱུས་ཀྱི་་
བརྩམས་ཆོས་ནི། མགོན་པོ་སྐྱབས་ལགས་ཀྱིས་བསྒྱུར་པ་《 ཐང་ཆེན་པོ་ནུབ་ཕྱོགས་སུ་བསྐྱོད་པའི་ཟིན་བྲིས》(
kཟླ Z# #ig) དང༌། རྒྱ་ནག་སྤྲུལ་སྐུ་བདུད་འདུལ་གྱིས་བསྒྱུར་འབྲི་བྱས་པའི་《ཐང་སྲན་ཙམ་གྱི་རྣམ་ཐར》(
ZU ]fig)སོགས་སོ། །
མགོན་པོ་སྐྱབས་ནི་(1670-1750) སོག་ཡུལ་ནས་འཁྲུངས་པའི་སོག་རིགས་མཁས་དབང་དང་ལོ་ཙཱ་བ་
• 57 •



ཞིག་ཡིན། ཆུང་དུས་ནས་པེ་ཅིང་ལ་ཕེབས་ཏེ་སློབ་གཉེར་མཛད་པས་སོག་པོ་དང་། བོད། རྒྱ་ནག མན་
ཇུ། ལེགས་སྦྱར་བཅས་སྐད་རིགས་དུ་མ་མཁྱེན་པའི་ལོ་ཙཱ་བ་ཆེན་པོར་གྱུར། ཁོང་ལ་བརྩམས་ཆོས་མང་བ་མ་
ཟད་སྒྱུར་རྩོམ་ཡང་ཤིན་ཏུ་མང་ ཁོང་གི་སོག་ཡིག་གི་ལམ་ནས་རྩོམ་འབྲི་དང་ཡིག་སྒྱུར་གྱི་ལས་བསྒྲུབས་པ་མ་
ཟད། རྒྱ་བོད་ཕན་ཚུན་ཡིག་སྒྱུར་གྱི་ལས་ཀྱང་གཉེར་མྱོང་། 《ཐང་ཆེན་པོ་ནུབ་ཕྱོགས་སུ་བསྐྱོད་པའི་ཟིན་
བྲིས》ཐང་སིན་བླ་མས་གསུངས་པ་པན་ཅིས( ## $L#)་ལེགས་བསྒྲིགས་བྱས། ཁོང་གིས་རྒྱ་ཡིག་ནས་བོད་ལ་
བསྒྱུར་བ་དང་། དུས་རབས་ཉི་ཤུ་བའི་ལོ་རབས་བདུན་ཅུ་བའི་ནང་སྣུམ་དཔར་དུ་བཏབ་མྱོང་། དེ་སྔོན་ལག་
བྲིས་མ་ཁོ་ན་ལས་མེད། རྒྱ་ནག་སྤྲུལ་སྐུ་བདུད་འདུལ་ནི་སི་ཁྲོན་ཞིང་ཆེན་འབའ་ཐང་གྲུབ་པ་དགོན་པའི་བླ་སྤྲུལ་
ཞིག་ཡིན་ལ། དུས་རབས་ཉི་ཤུ་བའི་དུས་འགོར་བྱོན་པའི་ལོ་ཙཱ་བ་དང་མཁས་པ་ཞིག་ཀྱང་ཡིན། ཁོང་གིས་རྒྱ་
ནག་གི་《 # i]#ie》ལེའུ་བརྒྱ་ཅན་དེ་བོད་ཡིག་ལ་ལེའུ་སོ་ལྔ་ཅན་དུ་བསྡུས་བསྒྱུར་བྱས་ཏེ། མིང་ལ་《 ཐང་སྲན་
ཙམ་གྱི་རྣམ་ཐར》ཞེས་བཏགས། ལག་བྲིས་མ་ལས་དཔར་མ་མེད་ཕྱིར་སྤྱི་ལོ་1981ལོར་མི་རིགས་དཔེ་སྐྲུན་ཁང་
གིས་ལེགས་སྒྲིག་བྱས་ནས་མིང་ལ་《ཐང་སིན་བླ་མའི་རྣམ་ཐར》ཞེས་བཏགས་ཏེ་དཔར་དུ་བསྐྲུན།
3. ) སྐར་རྩིས་དང་ཆོས་ལུགས་ཀྱི་སྐོར།་
སྤྱིར་བོད་ཀྱི་སྐར་རྩིས་རིག་པར་རྒྱ་གར་ནས་འགྱུར་བ་དང་རྒྱ་ནག་ནས་འགྱུར་བའི་ཁུངས་གཉིས་མཆིས་ཏེ།
རྒྱ་ནག་ཆིན་གོང་མ་ཁང་ཤིས་ཀྱི་རིང་ལའང་སྐར་རྩིས་ཀྱི་བསྟན་བཅོས་མང་པོ་རྒྱ་ནག་ནས་བོད་ལ་བསྒྱུར་བའི་
འཕྲིན་ལས་རྒྱས། སྤྱི་ལོ་1715ལོར་《འཇམ་དབྱངས་བདེ་ལྡན་རྒྱལ་བོས་མཛད་པའི་རྒྱ་རྩིས་བོད་སྐད་དུ་བསྒྱུར་
བ》ཞེས་པའི་པེ་ཅིང་དཔར་བརྐོས་མ་གྲུབ་ཅིང་། དེ་ནི་《གནམ་རིག་དཔྱད་གྲུབ》( རྩྭ) (1722）ལས་
ཅུང་སྔ་བར་འདུག་པས་ཕལ་ཆེར་《གནམ་རིག་དཔྱད་གྲུབ》ཀྱི་མ་གཞི་དང་། ཐང་རའོ་ཝང༌(j# #)གིས་
བརྩམས་པའི་《ནུབ་གླིང་སྐར་རྩིས་གསར་བ》( P## F%#)ཞེས་པའི་བོད་འགྱུར་མ་ཡིན་པ་འདྲ་ཞེས་《བོད་ཀྱི་
རྩིས་རིག་གི་གོ་དོན་དང་ལག་ལེན》(ཧྲུང་སྨིན་ཞིན་དང་ཁྲེན་ཅིའུ་ཅིན་གཉིས་ཀྱི་བརྩམས) ན་གསལ་པོར་འཁོད་འདུག
《འཇམ་དབྱངས་བདེ་ལྡན་རྒྱལ་པོས་མཛད་པའི་རྒྱ་རྩིས་བོད་སྐད་དུ་བསྒྱུར་བ》ཤོག་ངོ་870ཅན་དེ་ད་ལྟ་བླ་བྲང་
དགོན་པར་བཞུགས་ཞེས་སྤྱི་ལོ་1959ལོར་བསྒྲིགས་པའི་བླ་བྲང་དགོན་པའི་དཔེ་མཛོད་དཀར་ཆག་ན་གསལ།
དེ་ནས་ཀྲུང་ཧྭ་མིན་གོའི་དུས་སྐབས་ཀྱི་སློབ་དཔོན་ཆོས་འཕགས་བར་དུ་ནང་བསྟན་ཆོས་གཞུང་བོད་ལ་བསྒྱུར་བ་
ཡུན་རིང་དུ་མཚམས་ཆད། ཁོང་ཉིད་ཀྱིས་རྒྱ་བོད་ནང་བསྟན་ཆོས་གཞུང་ཕན་ཚུན་བསྒྱུར་བར་ཕྱག་རྗེས་ཆེན་
པོ་མཛད་མྱོང་། སློབ་དཔོན་ཆོས་འཕགས་(1902-1980)ནི་ཧུའུ་པེ་ཞིང་ཆེན་ཧྲིན་རྫོང་( g) ཞེས་པར་
རུས་བིན་( i#)ཅན་གྱི་རྒྱ་རིགས་ཁྱིམ་རྒྱུད་དུ་སྐུ་འཁྲུངས། སྤྱི་ལོ་1920ལོར་རབ་ཏུ་བྱུང༌། 1924ལོར་པེ་ཅིང་
དུ་སློབ་དཔོན་དཔའ་བོས་(A#k J#)བཙུགས་པའི་ནང་བསྟན་བོད་ཡིག་གླིང་དུ་བོད་ཡིག་སློབ་གཉེར་གྱི་འགོ་
བཙུགས། 1925ནས་བཟུང་བོད་ཡུལ་དར་རྩེ་མདོ་དང་དཀར་མཛེས། དབུས་གཙང་སོགས་ཀྱི་དགོན་སྡེ་མང་
པོར་ཕེབས་ནས་ནང་བསྟན་གཞུང་ལ་སྦྱང་བ་དཔྱིས་ཕྱིན་མཛད། ཁོང་གིས་བོད་ཡིག་གི་གཞུང་མང་པོ་རྒྱ་ནག་
ལ་བསྒྱུར་བ་མ་ཟད་། རྒྱའི་ཆོས་གཞུང་གྲགས་ཅན་བོད་ལ་བསྒྱུར་བའང་མི་ཉུང་བ་ཞིག་ཡོད་དེ། ཐང་རྒྱལ་
རབས་ཀྱི་ཐང་སིན་བླ་མས་ལེགས་སྦྱར་ནས་རྒྱ་ནག་སྐད་དུ་བསྒྱུར་བའི་《བྱེ་བྲག་བཤད་མཛོད་ཆེན་མོ》1949ལོར་
ཆ་ཚང་བར་བོད་ལ་བསྒྱུར་བར་ཕྱག་རྗེས་བླ་ན་མེད་པ་བཞག་ཡོད་དོ། །
(རྩོམ་སྒྲིག་འགན་ཁུར་བ།
བཀྲ་ཤིས་ཚེ་རིང་།)
• 58 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002.（2）
J. NORTHWESTERN NATIONALITIES UNIVERSITY (Tibetan language)
T
，
༄༅། །ལོ་ཙཱ་ལས་འཕྲོས་པའི་བོད་སྐད་ཐད་ཀྱི་བསམ་གཞིགས།
ལིས་ཡན་ཉུང་།
( ཀན་ལྷོ་བོད་ཡིག་ཚགས་པར་རྩོམ་སྒྲིག་ཁང་།
ཀན་སུའུ། གཙོས། 747000 ）
[ནང་དོན་གནད་བཤུས] ལོ་ཙཱ་ནི་རིག་གནས་བརྗེ་རེས་ལ་མེད་དུ་མི་རུང་ཞིང་། རིག་གནས་བརྗེ་རེས་ཀྱི་དམིགས་བྱ་ནི་
མི་རིགས་དེའི་སྲིད་འབྱོར་རིག་གསུམ་སྔར་ལས་ཕུན་སུམ་ཚོགས་པར་གཏོང་རྒྱུ་དེ་ཡིན་མོད་ཀྱང༌། དེང་འདིར་རྒྱ་བོད་ལོ་ཙཱའི་
ཤན་སོགས་ལས་བོད་སྐད་དེ་རྒྱ་མིན་བོད་མིན་ཞིག་ཏུ་འགྱུར་བཞིན་པ་དེར་ཤེས་ལྡན་རྣམས་ཁུ་སུམ་མེར་འདུག་སྲོལ་མེད་པའི་
གནས་སུ་བཅར་ཡོད། །
[བརྡ་ཆད་གཙོ་བོ] ལོ་ཙཱ། བོད་སྐད། ཤན་ཤུགས།
[དཔེ་དེབ་དབྱེ་རྟགས]H002[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)0259-06
མི་རིགས་ཤིག་དུས་ཡུན་རིང་པོར་གནས་ཐུབ་མིན་ནི་གཙོ་བོ་མི་རིགས་དེའི་རིག་གནས་དང་སྐད་ཡིག་ལ་
རག་ལས་ཡོད་ཅིང་། དེ་བཞིན་དུ་མི་རིགས་ཤིག་རྟེན་འདིར་ཡུན་རིང་གནས་འདོད་ན་མི་རིགས་དེའི་སྐད་ཡིག་
དང་རིག་གནས་དར་སྤེལ་གཏོང་བ་རྩ་བར་འཛིན་དགོས། ཞེས་དང་། མང་དམངས་བྱིངས་ཀྱིས་མི་རིགས་
རང་གི་སྐད་ཡིག་བེད་སྤྱད་ན་ད་གཟོད་མི་རིགས་འདིའི་ཆབ་སྲིད་དང་དཔལ་འབྱོར། རིག་གནས་བཅས་གཞི་
ནས་གོང་འཕེལ་དུ་འགྲོ་ཐུབ། ཅེས་བསྟན་པ་ལྟར། ང་ཚོས་སྲོལ་རྒྱུན་རིག་གནས་ལ་དགག་བསྒྲུབ་སྤང་གསུམ་
དང་མི་རིགས་གཞན་གྱི་རིག་གནས་ལ་སྙིགས་དོར་བཅུད་ལེན་གྱི་སྒོ་ནས་སྡུད་ལེན་བཅས་གང་ཡིན་ཡང་། དེང་
འདིར་ཐོག་མར་བགྱི་དགོས་པའི་བསམ་གཞིགས་དང་འཁུར་དགོས་པའི་ལས་འགན་ནི་མི་རིགས་འདི་ཡུན་རིང་
འཚོ་གནས་བྱ་ཐུབ་མིན་དང་འབྲེལ་ཞིང་དར་རྒུད་ཀྱི་སྲོག་རྩ་ལྟ་བུར་གྱུར་བའི་མི་རིགས་རང་གི་སྐད་ཆ་ཡིན་ལ།
འདིར་ལོ་ཙཱ་དང་སྦྲགས་ཏེ་སྐད་ཆར་བསམ་གཞིགས་བགྱིད་དོན་ཡང༌། ད་ལྟ་ང་ཚོའི་མི་རིགས་འདི་གོང་འཕེལ་
དུ་འགྲོ་བར་རང་རྐྱ་ཐུབ་དཀའ་བའི་ལོ་རྒྱུས་ཀྱི་འགག་མདོ་ཞིག་དང་དུས་རབས་ཀྱི་གནས་བབ་གསར་བ་ཞིག་ཏུ་
ལྷགས་ཡོད་པས། སྐད་ཆར་བསམ་གཞིགས་བགྱིད་སྐབས་ལོ་ཙཱ་དང་མི་སྦྲགས་མཐུ་མེད་ཀྱི་གནས་སུ་བཅར་ཡོད།
དེ་ནི་སྤྱིར་སྐད་ཆ་ནི་ཐོན་སྐྱེད་ངལ་རྩོལ་ལས་བྱུང་ཞེས་རླུང་ལྟར་གྲགས་པས་ན། སྐད་ཆ་དེའང་མི་རིགས་ཤིག་གི་
འཚོ་བ་རོལ་སྟངས་དང་ཐོན་སྐྱེད་བྱེད་སྟངས་འགྱུར་བའི་འགྲོས་དང་བསྟུན་ནས་འགྱུར་ངེས་པ་ཆོས་ཉིད་ཡིན་ཏེ།
[རྩོམ་འབྱོར་ཉིན]2002-06-31
[རྩོམ་པ་པོ་ངོ་སྤྲོད] ལིས་ཨན་ཧྥུང་། (1961-)བོད་རིགས། ཀན་ལྷོ་གཙོས་མི་ཡིན།
རིག་པའི་ཕྱོགས་ལ་དཔྱད་པ་འཇུག་མུས་ཡིན།
གཙོ་བོ་གསར་འགྱུར་ཁྱབ་བརྡལ་
• 59 •



དེ་བས་ད་ལྟ་བོད་ཀྱི་འཚོ་བ་རོལ་སྟངས་དང་ཐོན་སྐྱེད་བྱེད་སྟངས་དེའང་། གདོད་མའི་ཞིང་རྨོ་ཕྱུགས་སྐྱོང་གི་
སྟབས་བདེའི་རྣམ་པ་ནས་དེང་རབས་ཚན་རིག་དང་འབྲེལ་ཞིང་། ཚོང་རྭའི་དཔལ་འབྱོར་གྱི་ཁོར་ཡུག་དང་
བསྟུན་པའི་ཞིང་རྨོ་ཕྱུགས་སྐྱོང་གི་ཅུང་སྔོན་ཐོན་གྱི་རྣམ་པའི་ཕྱོགས་སུ་འཕེལ་བཞིན་མཆིས་པ་ལ། དེ་དང་
འབྲེལ་བའི་ཚན་རིག་ལག་རྩལ་གསར་བ་དང་ཚོང་ཟོག་ཐོན་རྫས་གསར་བའང་ཆར་ཤུལ་གྱི་ཤ་མོ་བཞིན་བྱུང་དང་
འབྱུང་བཞིན་ཡོད་མོད། ཡིན་ནའང་དེ་དག་ཚང་མ་མི་རིགས་གཞན་གྱི་རིགས་གནས་སམ་ཉམས་མྱོང་ལས་ཐད་
ཀར་ལེན་སྤྱོད་བྱེད་བཞིན་པ་འདིའང་སྙོན་ཏུ་མི་བཏུབ་པའི་བདེན་པ་ཡིན་ཕྱིར། གཞན་གྱི་རིག་གནས་དང་
ལག་རྩལ་ཉམས་མྱོང་དེ་དག་དཔྱིས་ཕྱིན་པར་གོ་ཞིང་སོ་སོའི་སྤུ་རིས་མ་འདྲེས་པར་གཟུང་བ་ལ། ཇི་སྐད་དུ།
མིང་དུ་གདགས་པར་མ་མཛད་ན། ། འཇིག་རྟེན་ཐམས་ཅད་རྨོངས་པར་འགྱུར། ། ཞེས་པ་ལྟར་སྐབས་
ཐོབ་ཀྱི་མིང་བརྡ་སྦྱོར་བ་མེད་དུ་མི་རུང་ཞིང་། དེས་ལྟ་ན་དོན་མཐུན་གྱི་མིང་སྦྱོར་བར་གཙོ་བོ་ལོ་ཙཱ་ལ་བརྟེན་
དགོས་ཤིང་། དེ་ལྟར་ལོ་ཙཱ་དང་སྐད་ཆའི་བར་ལའང་གཅིག་ལ་གཅིག་བརྟེན་དང་གཅིག་གྲོགས་གཅིག་འཁྱེར་
གྱི་འབྲེལ་བ་ངང་གིས་གྲུབ། དེར། རིག་གནས་གསར་བས་སྐད་ཆ་གསར་བ་བསྐྲུན་ལ། སྐད་ཆ་གསར་བས་
རིག་གནས་གསར་བ་བསྐྲུན། ཞེས་དང་། སྐད་ཡིག་གི་སྣོད་ཡངས་ཤིང་དྲི་མ་མེད་པ་ཞིག་མེད་ན། འོད་
སྟོང་འབར་བའི་ལོ་རྒྱུས་ཀྱང་མངོན་ཐབས་བྲལ་ཞིང༌། ཡུན་རིང་བསགས་པའི་རིག་དངོས་ཤུལ་རྗེས་རྣམས་ཀྱང་
སྙིང་བོ་མེད་པར་འགྱུར་ངེས། ཞེས་པས། ནམ་རྒྱུན་གྱི་འཚོ་བ་དང་བྱ་བའི་ཁོར་ཡུག་ནས་མཐོང་ཐོས་མྱོང་
འགྱུར་བྱུང་བའི་ད་ལྟའི་བོད་སྐད་ཕུང་སུམ་པ་འདི་ལ་གཞིགས་ཏེ། བོང་བུས་ཐེག་ཚོད་དང་ཐག་པས་སྡོམ་ཚོད་
ཀྱིས་དཔྱད་པའི་ཚུལ་ཙམ་བཟུང་བར་གཟུར་གནས་སྐྱེ་བོ་ཀུན་གྱིས་དགོངས་འཆར་གནང་རྒྱུ་མཁྱེན།
གཅིག བོད་སྐད་ཀྱི་གནས་བབ།
བོད་སྐད་ཅེས་པ་ནི་བོད་ཀྱི་རིག་གནས་དང་བོད་མིའི་ཀུན་རྟོག་སྣ་ཚོགས་ཀྱི་རྟེན་གཞིར་གྱུར་ཞིང་ཕན་ཚུན་
བར་གོ་བརྡ་སྤྲོད་བྱེད་ཀྱི་བརྡ་ཐབས་གལ་ཆེན་ཞིག་ལ་བྱའོ། ། ཞེས་ཟེར་ཡང་། ད་ལྟའི་དངོས་ཡོད་འཚོ་བ་
དང་རྒྱུན་ལྡན་བྱ་བའི་ཁྲོད་ཀྱི་བོད་སྐད་ལ་གཞིགས་ཚེ་མཚན་ཉིད་དེའི་མཚོན་བྱར་མི་འགྲོ་སྟེ། རྒྱུ་མཚན་གཙོ་བོ་
ཕྱོགས་གཉིས་ནས་མངོན་ཏེ། གཅིག་ནི་ཡུལ་སྐད་ཆེན་པོ་གསུམ་གཙོ་བྱས་པའི་ལུང་སྐད་མང་བས་ཕན་ཚུན་
བར་གོ་བརྡ་མི་འཕྲོད་པ(འདིར་སྤྱི་སྐད་ལ་བྱའོ། །)དང་གཞན་ནི་བོད་སྐད་བྱིངས་སུ་རྒྱ་སྐད་ཀྱི་ཤན་ཤོར་བཞིན་
པའི་བོད་ཀྱི་རིག་གནས་དང་བོད་མིའི་ཀུན་རྟོག་སྣ་ཚོགས་ཀྱི་རྟེན་གཞི་ཡིན་པའི་ངོ་བོ་འགྱུར་བཞིན་པ་དེའོ། །
1. སྤྱིར་བོད་སྐད་ལ་ལོ་རྒྱུས་ཀྱི་དུས་སྐབས་སོ་སོའི་སྐད་ཡིག་གི་གནས་བབ་དང་དགོས་མཁོ་ལ་གཞིགས་ཏེ་
བཀས་བཅད་ཐེངས་གསུམ་མཛད་མྱོང་བ་བོད་ཀྱི་ལོ་རྒྱུས་དེབ་ཐེར་དག་ཏུ་གསལ་ཞིང་། དེ་དག་ནི་སྐབས་རེ་ཡི་
བོད་སྐད་གཅིག་གྱུར་ཐེངས་རེ་ཡིན་ཞེས་ཀྱང་མི་ཆོག་པ་མེད་སྙམ་སྟེ། དེའང་སྤྱི་ཚོགས་ཀྱི་འཕེལ་འགྲོས་ལྟར་
སྐད་ཆ་ལའང་འགྱུར་བ་ཙག་ཙིག་རེ་འབྱུང་བ་ནི་ཆོས་ཉིད་ཀྱི་མཇུག་འབྲས་སུ་འཁུམས་སོ། ། དེང་འདིར་བོད་
ཀྱི་སྐད་ཆ་ལ་མདོ་དབུས་ཁམས་གསུམ་གཙོ་བྱས་པའི་ཡུལ་སྐད་མང་བོར་ཕྱེ་ཡོད་པ་དེས་ལོ་རྒྱུས་ཀྱི་བདེན་པ་དེ་
འདྲ་མཚོན་ལ། ཞིབ་ཆ་ནི་གཤམ་གྱི་རེའུ་མིག་ལྟར་ཤེས་པར་བྱའོ། །
གཤམ་གྱི་བོད་ཀྱི་སྐད་ཆ་བསྟན་པ་ཞེས་པའི་རེའུ་མིག་འདིར་བཀོད་པའི་ཡུལ་སྐད་ཆེན་པོ་གསུམ་གྱི་བར་
ཕན་ཚུན་གོ་བརྡ་མི་འཕྲོད་དེ། དཔེར་ན་ཡིག་ཐོག་གི་ཁྱོད་གང་ལ་འགྲོ་རྒྱུ་ཞེས་པ་ཁ་སྐད་དུ་བརྗོད་ཚེ། ཁྱོད་
གང་(ང)འགྱོ་རྒྱུ་ཞེས་པ་ཨམ་སྐད་དང་། རང་ག་པ་འགྲོ་གི་རེད་ཅེས་པ་དབུས་སྐད། ཁྱོད་ག་ན་འགྱོ་རྒྱུ་ཞེས་
པ་ལྟ་བུ་ཁམས་སྐད་ཡིན་ཞིང༌། ཨ་མདོ་བ་ཞིག་གིས་ཐེངས་དང་པོར་ཐོས་ཚེ། དབུས་སྐད་ཀྱི་རང་ག་པ་ཞེས་
• 60 •



པའི་དོན་མི་གོ་ལ་ཁམས་སྐད་ཁྲོད་ཀྱི་ག་ན་ཞེས་པའི་སྤྱི་སྒྲ་དེ་ཀན་ན་ཞེས་པའི་ངེས་བཟུང་གི་སྒྲ་རུ་འཁྲུལ་ངེས།
འདི་ལྟའི་དོན་ཉུང་རྒྱུན་ཐོས་ཀྱི་ཚིག་ཐུང་ངུ་དག་ཀྱང་མི་གོ་ན། ཚིག་རིང་ཞིང་དོན་རྒྱས་པ་དག་ལྟ་སྨོས་ཀྱང་ཅི་
དགོས་པ་རྗེས་སུ་དཔག་ནུས་སོ། ། ཡུལ་སྐད་ཆེན་པོ་གསུམ་གྱི་བར་ཕན་ཚུན་གོ་བརྡ་མི་འཕྲོད་པ་མ་ཟད་ཡུལ་
སོ་སོའི་ལུང་སྐད་ཀྱི་བར་དུའང་ཕན་ཚུལ་གོ་བརྡ་འཕྲོད་དཀའ་བ་དཔེར་ན། 《ཨ་ཕ》ཞེས་པའི་ཁ་ཤགས་ཁྲོད་ཀྱི་
སྦྲུམ་མ་ལ་བལྟས་ཏེ་སྨྲས་པའི་ཁ་བརྡར་འབྲོག་པས་བང་མ་ཞིག་རེད་ལ་ཞེས་པར། རོང་བས་འོང་མ་(བོང་མ)མ་
རེད་རྒྱ་མོ་རེད་ཅེས་དག་ཕུད་པར། འབྲོག་པས་ཡང་བསྐྱར་གསལ་བཤད་ཀྱི་ཚུལ་དུ་ཕུང་བོ་ཡོད་ཀ་ཞེས་པར།
ཡུལ་སྐད།
ལུང་སྐད།
ས་གནས་གཙོ་བོ།
དབུས་
གཙང་
སྐད།
དབུས་སྐད།
གཙང་སྐད།
མངའ་རིས་སྐད། །
ཤར་བའི་སྐད། །
འབའ་སུམ་སྐད།
ཤར་ཕྱོགས་ཀྱི་སྐད། །
ལྷོ་ཕྱོགས་ཀྱི་སྐད།
ནུབ་ཕྱོགས་ཀྱི་སྐད། །
བྱང་ཕྱོགས་ཀྱི་སྐད། །
ཅོ་ནེའི་སྐད།
འབྲུག་ཆུའི་སྐད། །
ཁམས་
གྲོང་ཁྱེར་ལྷ་ས།
གཞིས་ཀ་རྩེ།
མངའ་རིས།
གཉའ་ནང་རྫོང་འགྲམ། །
ཀོང་པོ་རྒྱ་མདའ་རྫོང་ཞོ་ཁ་སོགས། །
ཆབ་མདོ། སྡེ་དགེ དཀར་མཛེས་སོགས།
བདེ་ཆེན་ཁུལ། མུ་ལི་རྫོང་།
དགེ་རྩེ། ཤན་རྩ། ནག་ཆུ་སོགས།
ཡུལ་ཤུལ་ཁུལ།
ཅོ་ནེ་རྫོང་།
འབྲུག་ཆུ་རྫོང་།
ཀན་སུའུ་དང་མཚོ་སྔོན་གྱི་ཁུལ་
ཡོངས་དང་ཟུང་ཆུ། མཛོད་དགེ།
གྲོ་ཚང་། ཧཱ་ལུང་། ཞུན་ཧྭ། །
རེབ་གོང་། བསང་ཆུ། །
རྟའུ་རྫོང་སོགས།
སྐད།
འབྲོག་སྐད། །
རོང་སྐད།
རོང་མ་འབྲོག་གི་སྐད། །
རྟའུ་སྐད། །
--
-
-
རོང་བས་ཕུང་བོ་མེད་ལ་གང་(ང)འགྱོ་རྒྱུ། ཁོག་ན་བྱ་ཡིས་(ཕྲུ་གུ)ཞིག་ཀྱང་ཡོད་ཀྱི་ཞེས་རོང་འབྲོག་པ་གཉིས་གོ་
བརྡ་མ་འཕྲོད་པ་ལས་གོ་ལོག་བརྡ་ལོག་མང་པོ་བྱུང་ཡོད་པ་ལྟ་བུའོ། ། ཁ་ཤས་ཀྱིས་བོད་ཀྱི་སྤྱི་སྐད་ནི་ཡིག་སྐད་
• 61 •



དུ་ངོས་འཛིན་ཡང་མ་གྲུབ་སྟེ། ཤེས་བྱེད་ནི་ད་ལྟའི་ཡུལ་སྐད་ཆེན་པོ་གསུམ་གྱི་ཁྱད་པར་གཙོ་བོ་ནི་ཐ་སྙད་ཀྱི་
ཁྱད་པར་མིན་པར་ཀློག་སྟངས་ཀྱི་སྒྲའི་ཁྱད་པར་ཡིན་པའི་ཕྱིར། གཞན་དབྱིན་གོའི་དབྱིན་ཡིག་དང་ཨ་མེ་རི་
ཁའི་དབྱིན་ཡིག ཀྲུང་གོའི་དབྱིན་ཡིག་ཅེས་སོ་སོར་བརྡ་བྱེད་པའི་རྩ་གནད་ཀྱང་གཙོ་བོ་སྒྲ་གདངས་སྟེང་གི་
ཁྱད་པར་ལས་གཞན་མིན། དེའི་ཕྱིར་མདོ་དབུས་ཁམས་གསུམ་གྱི་བོད་མིའི་བར་ཕན་ཚུན་གོ་བརྡ་མི་འཕྲོད་
ཅིང་རང་སའི་རང་སྐད་གཙོ་བོའམ་མཆོག་ཏུ་འཛིན་བཞིན་པ་ནི་ད་ལྟའི་བོད་ཀྱི་སྐད་ཆའི་གནས་བབ་ཀྱི་ཟུར་
གཅིག་ཡིན་ནོ། ། །
2. སྐད་ཡིག་ནི་ཕན་ཚུན་བར་གོ་བརྡ་སྤྲོད་བྱེད་ཀྱི་ལག་ཆ་ཁོ་ན་ཞིག་མ་ཡིན་ཏེ། མི་རིགས་ཤིག་གི་གཟི་
འོད་འབར་བའི་རིག་གནས་ཀྱི་འདེགས་ཤིང་དང་བསམ་གཞིགས་ཀྱི་རྒྱུ་ལམ། འདུ་ཤེས་འཛིན་སྟངས་ཤིག་
བཅས་ཡིན། ཞེས་པ་ཇི་བཞིན་དུ། བོད་སྐད་ཀྱིས་ཉིང་མཚམས་སྦྱར་བར་བརྟེན་ནས་ལོ་ངོ་སྟོང་ཕྲག་རིང་ལ་
མི་རིགས་འདིའི་ལོ་རྒྱུས་ཀྱི་ཆུ་རྒྱུན་རིང་མོ་ཆད་དུ་མ་བཅུག་ལ། གཅིག་སྒྲིལ་གྱི་སྟོབས་ཤུགས་དེའང་གཞི་གནས་
སིལ་ཐོར་རུ་འགྲོ་རུ་མ་བཅུག་པར་ད་ལྟའི་བར་ལྷགས་ཤིང་། འགྲོ་བ་མིའི་རིགས་ཀྱི་ཁྲོད་དུ་བོད་ཅེས་པ་མིང་གི་
ལྷག་མ་ཙམ་མ་ཡིན་པར་མིང་དོན་ལྡན་པའི་མི་རིགས་ཤིག་ཏུ་ཚུགས་ཐུབ་པར་བྱས། འདི་ནི་ཕ་མེས་ཀྱིས་གནང་
བའི་འཚོ་གཞེས་ཀྱི་མ་རྩ་ཡིན་ལ་འཛིན་སྐྱོང་སྤེལ་གསུམ་ལ་གཡེལ་མི་རུང་བའི་ལས་འགན་གྱི་ཁུར་ཁྲེས་ཀྱང་ཡིན་
པས། མི་རིགས་ཀྱི་ཚེ་སྲོག་དང་བསྡོངས་པའི་སྐད་ཆ་འདི་ད་ལྟ་རང་རྐྱ་ཐུབ་དཀའ་ཞིང་རང་མདོག་ཤོར་བཞིན་
པའི་ཚུལ་རིག་ན་སྙིང་མི་ན་བའི་ཤེས་ལྡན་སུ་ཞིག་ཡོད་དེ། དེ་འདྲར་གྱུར་བའི་རྩ་བ་རྒྱུན་ཁུངས་དེའང་རྒྱུ་མ་ཐུར་
འདེད་ཀྱི་ཚུལ་དུ་དེད་ནས་རྒྱུན་ལྡན་གྱི་བྱ་བ་དང་འཚོ་བའི་ཁྲོད་སྤྱོད་བཞིན་པའི་སྐད་ཆའི་གནས་ཚུལ་ལ་གཞིགས་
ཚེ། ངེས་ཤེས་ཤིག་འདྲོངས་ཐུབ་པ་ནི་གཙོ་བོ་ང་ཚོའི་སྐད་ཆའི་ཁོར་ཡུག་དོག་ཅིང་སྐད་ཆའི་འདུ་ཤེས་ཞན་པ།
འཚོ་བ་རོལ་སྟངས་ལ་འཕོ་འགྱུར་བྱུང་བ་བཅས་ཀྱི་རྐྱེན་ལ་ཐུག་འདུག སྤྱིར་འཚོ་བ་རོལ་སྟངས་དེ་སྤྱི་ཚོགས་ཀྱི་
འཕེལ་ཕྱོགས་དང་བསྟུན་ནས་འགྱུར་ཞིང་དེ་དང་བསྟུན་ནས་སྐད་ཆའང་འགྱུར་ལྡོག་འབྱུང་སྲིད་པ་ཆོས་ཉིད་ཡིན་
པར་སྐད་ལ། དེའི་ཕྱིར་ང་ཚོར་འགྱུར་ལྡོག་གི་ཆོས་ཉིད་དེ་དང་བསྟུན་པའི་སྐད་ཆའི་ཁོར་ཡུག་ཡངས་པོ་ཞིག་
དང་སྐད་ཆར་གཅེས་ཞེན་གྱི་འདུ་ཤེས་དྲག་པོ་ཞིག་དགོས་མོད། དོན་དམ་དུ་ང་ཚོའི་གནས་བབ་ངོ་མ་ནི་དོན་དེ་
ལས་ལྡོག་འདུག དེ་ནི་བོད་ཀྱི་ས་ཆ་སོ་སོའི་སྲིད་འབྱོར་རིག་གསུམ་གྱི་ལྟེ་བར་གྱུར་བའི་གྲོང་ཁྱེར་དང་གྲོང་
བརྡལ་དག་ན་བོད་ཀྱི་ལས་དོན་གཉེར་བཞིན་པའི་ལས་རིགས་སོ་སོའི་ལས་བྱེད་པ་ཕལ་མོ་ཆེ་ཞིག་གི་སྟེང་ནས་
མཚོན་ཐུབ་པ་སྟེ། དེ་དག་གིས་རང་ཉིད་ཀྱིས་བོད་སྐད་བོད་ཡིག་འཚོ་རྟེན་འཆའ་བཞིན་པ་སྣང་མེད་དུ་བཞག་
ཅིང་། མིག་ཐོག་གི་ཁེ་ཕན་ཙམ་ལ་བལྟས་ཏེ་བུ་ཕྲུག་ལ་བོད་སྐད་བོད་ཡིག་བསླབ་ཏུ་མི་འཇུག་པར་ཁ་ཕྱོགས་
གཞན་དུ་བསྒྱུར་ཅི་ཐུབ་བྱེད་པ་དེ་དང་། གཞན་ཡང་ཇི་ལྟ་ཇི་སྙེད་ཀྱི་ཤེས་བྱ་སྟོན་ཐུབ་པ་ལ་ལག་མ་ཐོགས་ཤིང་
དཔའ་མ་ཞུམ་པའི་བོད་ཀྱི་སྐད་ཡིག་གིས་ནུབ་ཕྱོགས་མཚན་ཉིད་རིག་པ་དང་མཛེས་རྟོག་སྒྱུ་རྩལ་རིག་པ་སོགས་ཀྱི་
དོན་སྟོན་མི་ཐུབ་ཅེས་བབ་ཅོལ་སྨྲ་བའི་དགེ་རྒན་དང་ཞིབ་འཇུག་པ་ཁ་ཤས་ཀྱི་བྱིས་པར་བོད་རྒྱ་འདྲེས་མའི་རིག་
གནས་དང་སྐད་ཆ་འཁྲིད། དེ་ལྟའི་ཀུན་སློང་དང་ཆ་རྐྱེན་འོག་བྱིས་པར་དོན་ལ་ངེས་བསྐྱེད་དཀའ་བའི་མིང་
ཚིག་གཡར་མའི་(རྒྱ་ཡིག)གོ་བ་ཆགས་ཤིང་། བརྩམས་ཆོས་སུ་རང་བཤད་རང་གིས་གོ་བར་ཡང་ཐེ་ཙམ་པའི་ཐ་
སྙད་ར་མ་རིགས་ཆ་སྦྱར་བ་སོགས་ཀྱིས་བོད་སྐད་རྣལ་མའི་སྐད་ཆའི་ཁོར་ཡུག་ཇེ་དོག་དང་དེ་འདྲའི་སྐད་ཆ་ཡང་
དག་པ་སྨྲ་བའི་འདུ་ཤེས་ཇེ་ཞན་དུ་བཏང་། ད་ལྟའི་དངོས་ཡོད་འཚོ་བའི་ཁྲོད་ནམ་རྒྱུན་སྤྱོད་བཞིན་པའི་སྐད་
ཆའི་ཐ་སྙད་དང་བཤད་སྟངས་ལས་མི་རིགས་འདིའི་བསམ་པའི་འཁྱེར་སོ་འགྱུར་བ་དང་། སྐད་ཆའི་ཁྱད་ཆོས་
ཉམས་འགྲོ་བའི་ངང་ཚུལ་མཐོང་ཐུབ། དཔེར་ན། བོད་རིགས་དང་བོད་རིགས་ཐུག་ན། གནམ་གཤིས་ཀྱི་
• 62 •



དྲོད་གྲང་གླེང་། རྒྱ་རིགས་དང་རྒྱ་རིགས་ཐུག་ན། ཟ་སྐོར་དང་འཐུང་སྐོར་གླེང་ཞེས་པའི་ཁ་དཔེ་མ་ཉམས་
པར་ཡོད་མོད་ཀྱང༌། དེང་འདིར་རིམ་གྱི་བོད་ཀྱི་གནམ་གཤིས་གླེང་བའི་བསམ་བློ་འགྱུར་ནས་རྒྱ་ལྟར་ཟ་སྐོར་
འཐུང་སྐོར་གླེང་བའི་སྲོལ་དུ་འགྱུར་བཞིན་མཆིས་ཏེ། རྒྱ་སྐད་ཀྱིས་ཕན་ཚུན་འཕྲད་མ་ཐག az5E ༼ug? ཞེས་
པའི་དོད་དུ་ཟ་མ་ཨེ་ཟོས་ཞེས་བརྗོད་གིན་འདུག་པ་ལྟ་བུ་ནི་འདུ་ཤེས་འགྱུར་བཞིན་པའི་དཔེ་ཡིན་ལ། སྐད་ཆའི་
སྒྲིག་གཞིའི་ཁྱད་ཆོས་ཉམས་བཞིན་པ་དཔེར་ན། གསུམ་བཟང་སློབ་མ་དང་ཆུ་རྒྱག་ཏུ་འགྲོ་བ། སེམས་ཀྱི་ནང་
སྐྱིད་པ། ཆུ་སྲེག་པ། མེ་ཏོག་ཤི་བ་སོགས་ལྟ་བུ་ནི་ད་ལྟའི་བོད་ཀྱི་སྐད་ཆ་གོལ་སར་འགྲོ་བཞིན་པའི་ཕྱོགས་ཤིག་
གོང་ནས་ད་ལྟའི་བོད་སྐད་ཀྱི་གནས་བབ་ལ་དབྱེ་ཞིབ་ཆེས་རགས་ཙམ་བགྱིས་པ་ལས། དང་པོ་ཡུལ་སྐད་
མང་ལ་སྤྱི་སྐད་མེད་པའི་གནས་བབ་དེས། བོད་ཀྱི་སྲིད་འབྱོར་རིག་གསུམ་གོང་དུ་སྤེལ་བར་བཀག་རྒྱ་ཐེབས་
བཞིན་པས། ང་ཚོས་གནས་བབ་འདི་བསྒྱུར་བར་གཙིགས་ཆེན་དང་། གཉིས་པ་བོད་སྐད་ལ་རྒྱ་སྐད་ཀྱི་ཤུགས་
རྐྱེན་ཐེབས་བཞིན་པའི་གནས་བབ་དེས། རང་རིགས་ཀྱི་བསམ་པའི་འཁྱེར་སོ་དང་མི་རིགས་རང་མཚན་པའི་
སྐད་ཆར་མཚོན་ན་ལྷ་དར་དཀར་བོའི་སྟེང་ལ་ནག་ཐིག་འབེབ་པ་ལྟ་བུར་སྣང་བས། ང་ཚོས་གནས་བབ་འདི་
བསྒྱུར་བར་གཟབ་དགོས་པར་མཐོང་ནས་ཅུང་ཞིབ་ཏུ་སྤྲོ་བར་བྱ་བ་ལ།
གཉིས། བོད་སྐད་ལ་རྒྱ་སྐད་ཀྱི་ཤན་ཤུགས་ཐེབས་ཚུལ།
རྒྱ་སྐད་ཀྱི་ཤན་ཞུགས་པའི་རྐྱེན་གཙོ་བོ་ནི་སྐད་ཆའི་ཁོར་ཡུག་དང་འདུ་ཤེས། འཚོ་བ་རོལ་སྟངས་བཅས་
ཡིན་པ་གོང་དུ་ཟུར་ཙམ་བརྗོད་ཟིན་ལ། འདིར་ཤན་ཞུགས་ཚུལ་ལ་འགྱུར་གྱི་སྒོ་ནས་ཤན་ཞུགས་ཚུལ་དང་།
སྐད་ཆའི་སྦྱོར་ལུགས་ཀྱི་སྒོ་ནས་ཤན་ཞུགས་ཚུལ། རྒྱ་སྐད་ཇི་བཞིན་བསྲེས་པས་ཤན་ཞུགས་ཚུལ་བཅས་གསུམ་
དུ་དབྱེ་ནས་བརྗོད་ན།
1. འགྱུར་གྱི་སྒོ་ནས་ཤན་ཞུགས་ཚུལ་ལ། སྤྱིར་རྒྱ་མི་རིགས་ལྟ་བུར་མཚོན་ན། ཚགས་པར་དང་རྒྱང་
སྒྲོག བརྙན་འཕྲིན་བཅས་ནི་དེང་སྐབས་ཀྱི་རྒྱའི་སྤྱི་སྐད་ཀྱི་དམིགས་ཚད་དུ་འཁྱེར་ནས་ཀུན་གྱི་སྦྱོང་ཡུལ་དུ་
བཟུང་ཡོད་མོད། འོན་ཀྱང་བོད་ཀྱི་ཚགས་པར་དང་རྒྱང་སྒྲོག བརྙན་འཕྲིན་བཅས་ལ་དེ་ལྟའི་ནུས་པ་མེད་
པར་ལྡོག་འདུག དེ་གཙོ་བོ་ནི་འགྱུར་མ་དག་པས་ལན་པ་ཡིན་ཏེ། དེ་ལ་བསྒྱུར་བྱའི་དོན་སྟོན་ཐུབ་ཀྱང་
བརྗོད་མི་བདེ། ཁ་མི་གསལ་བ། དོན་ལོག་པ་སོགས་འདུག་པ་དཔེར་ན། Fg །། # it ལ་ཚད་ལས་བརྒལ་
བར་འགྲུབ་པ་ཞེས་སུ་བསྒྱུར་ཡོད་པ་ལྟ་བུ་བརྗོད་མི་བདེ་བ་དང་། ཡང jinz ཞེས་པར་ལས་སྣོན་ལྟ་བུ་དོན་སྟོན་
མི་ཐུབ་པ། /h ༽ ཞེས་པར་མི་ཆུང་དུ་བསྒྱུར་བ་ལྟ་བུ་དོན་ལོག་པ་བཅས་མང་ཞིང་། དེ་དག་རིམ་བཞིན་ལྷག་
འགྲུབ་དང་ཞིབ་ལས། ཁྲེལ་མེད་ཅེས་སུ་བསྒྱུར་ཚེ། སྔ་མ་ལས་བརྗོད་བདེ་ཁ་གསལ་གཞི་དོན་དང་འབྲེལ་བ་
ཞིག་ཡིན་པ་མ་ཟད། བོད་མི་རིགས་ཀྱི་རྗོད་པའི་གོམས་སྲོལ་དང་ཡང་མཐུན་ནོ། ། གཞན་ད་དུང་བོད་སྐད་
དུ་དོད་ཐུབ་ཀྱི་ཐ་སྙད་ཡོད་བཞིན་དུ་བོད་སྐད་ཁྱད་ཆོས་བོར་ནས་བསྒྱུར་བ་སྟེ། དཔེར་ན། # ལ་མ་སྐད་
དང་། •JE#rg ལ་རྟ་དམར་དམར་དང་། =%7 ## ལ་གསུམ་བཟང་སློབ་མ་ཞེས་སུ་བསྒྱུར་ཡོད། དེ་
དག་རིམ་བཞིན་ཕ་སྐད་དང་རྟ་རྐྱང་རྐྱང༌། བཟང་གསུམ་སློབ་མ་ཞེས་སུ་བསྒྱུར་ན་ད་གཟོད་བོད་སྐད་ཀྱི་རྗོད་
སྲོལ་དང་མཐུན་ནོ། །
2. སྐད་ཆ་ཡོད་པའི་མི་རིགས་གང་ཡིན་ཡང་། ཐ་སྙད་ཙམ་ནི་རིག་གནས་གཞན་དང་འབྲེལ་འདྲིས་ཀྱི་
དབང་གིས་འགྱུར་བ་མེད་པ་མིན་ཡང་། ཆེས་འགྱུར་དཀའ་བ་ནི་མི་རིགས་དེའི་བསམ་བློ་གཏོང་ཕྱོགས་དང་
• 63 •



སྐད་ཆའི་སྦྱོར་ལུགས་གཉིས་ཡིན། ཞེས་སྐད་ཆའི་སྦྱོར་ལུགས་འགྱུར་དཀའ་བའི་ཚུལ་བསྟན་མོད། · ད་ལྟའི་
བོད་མིའི་ནང་དུ་སྐད་ཆའི་སྦྱོར་ལུགས་བསྒྱུར་བར་བརྩོན་པའི་བོད་སྐད་སྨྲ་མཁན་ཡང་ཇེ་མང་དུ་འགྲོ་བཞིན་
འདུག དེ་ལ་རྒྱ་སྐད་ཀྱི་ཚིག་ཉམས་ཇི་བཞིན་བོད་སྐད་དུ་སྨྲ་མཁན་དང་རྒྱ་སྐད་ཀྱི་བྱ་ཚིག་གི་སྐབས་དོན་མ་ངེས་
པར་བོད་སྐད་དུ་ཐད་ཀར་སྦྱར་ནས་བཤད་མཁན་བཅས་མང་བ་སྟེ། དཔེར་ན། སེམས་ཀྱི་ནང་སྐྱིད་པ་(
# #* 8)དང་རྟའི་ཐོག་ལ་ཞོན་(g# #g E)ལྟ་བུ་སྔ་མ་དང་། ཆུ་རྒྱག་ཏུ་འགྲོ་(+T 7K)དང་ཐུག་པའི་ནང་
གཡེར་མ་མ་འཇོག (x) ཚ་ཁུ་ལྗི་གི་(ཀླུ)མ་འཇུག མེ་ཏོག་ཤི་(སྐྱE)སོགས་ལྟ་བུ་ཕྱི་མའོ། ། འདིའི་རིགས་
བརྗོད་མཁན་ཇེ་མང་དུ་འགྲོ་བཞིན་མཆིས་ཀྱང་ཉག་ཉོག་འདི་འདྲ་ནི་བོད་སྐད་ཀྱི་འཕེལ་ཕྱོགས་ཡང་དག་པ་མིན་
ལ་བོད་སྐད་དེ་བས་ཀྱང་མིན་ཞེས་བཤད་ཆོག།
3. བོད་སྐད་དུ་རྒྱ་སྐད་ཇི་ལྟ་བ་བཞིན་བསྲེས་ཏེ་ཕ་སྐད་གཙང་མར་བསླད་བགོ་བ་འདི་གནས་ཚུལ་ཚབས་
ཆེན་ཞིག་ཡིན་ལ། ཕ་མ་དང་བུ་ཕྲུག་གི་བར། དགེ་རྒན་དང་སློབ་མའི་བར། རོང་བ་དང་འབྲོག་པའི་བར་
ག་ས་གར་སྣང་དོགས་མེད་མར་བསྲེས་བཞིན་པ་ཞིག་ཀྱང་རེད། འདི་ལ་གཙོ་བོ་རང་ཁར་གང་བདེ་ཡིས་བསྲེས་
པ་དང་ཐ་སྙད་མ་ཤེས་པས་བསྲེས་པ། ཐ་སྙད་མེད་པས་བསྲེས་པ་བཅས་ངང་ཚུལ་གསུམ་དུ་སྣང་། དཔེར་ན།
ཁྱོད་ཀྱི་ཙྪཱ གི་ནང་འགྲོ་ན་ངt# ཞིག་# (ཡས)་རྒྱུ་ཡོད་ལྟ་བུ་དང་བོ་ཡིན་ལ་བཤད་མཁན་ཤེས་ཡོན་ཅན་དག་
ཡིན། ཡང་། ཨ་རོགས། # # གི་{ ༈ – བཙོང་སོ་གང་རེད་ལྟ་བུ་གཉིས་པ་དང་བཤད་མཁན་རོང་འབྲོག་པ་
མང་ཚོགས་སོ། ཡང་། ངའི # #L གི (ཥྛg མི་བཟང་གི་ལྟ་བུ་གསུམ་པ་དང་སྨྲ་མཁན་དེ་འདྲའི་དོན་སྟོན་
འདོད་ཀྱི་བོད་མི་ཡོངས་སོ། །
སྐད་ཆ་ནི་མི་དང་མིའི་བར་ཕན་ཚུན་བསམ་བློ་བརྗེ་རེས་བྱེད་སྤྱད་ཀྱི་ལག་ཆ་ཡིན་ལ། དེ་ནི་སྐད་གདངས་
དང་མིང་ཚིག བརྡ་སྤྲོད་བཅས་ཀྱིས་གྲུབ་པ་ཞིག་ཡིན། ཞེས་པས། མི་རིགས་སོ་སོར་མི་རིགས་རང་མཚན་
གྱི་སྐད་གདངས་དང་མིང་ཚིག བརྡ་སྤྲོད་ལས་གྲུབ་པའི་ཐུན་མིན་གྱི་སྐད་ཆ་ཡོད་པ་ཇི་བཞིན་དུ་བོད་ཀྱི་སྐད་
ཆའང་དེ་ལས་མ་འདས། འོན་ཀྱང༌། རྒྱུན་ལྡན་གྱི་སྐད་ཆའི་ཁྲོད་དུ་མེ་ཏོག་ཤི་དང་གསུམ་བཟང་སློབ་མ།
ཅུང་ཙི་རྨིན་ཀྲོའུ་ཞི་སོགས་ཟེར་གྱིན་འདུག དེ་དག་བོད་སྐད་དང་འགལ་བ་དཔེར་ན། གསུམ་དཀོན་མཆོག་
དང་སྲོང་བཙན་སྒམ་པོ་རྒྱལ་པོ་ཞེས་པ་དང་མཚུངས་པས། དེ་འདྲའི་སྲོལ་ངན་རྒྱ་ཡན་དུ་བཞག་ན། མི་རིང་
བར་ད་རུང་མུ་མཐུད་དུ་ཇ་འཐུང་དང་དཔེ་ཆ་འདོན་ལྟ་བུའང་འཐུང་ཇ་དང་འདོན་དཔེ་ཆ་ཞེས་སུ་མི་བརྗོད་པའི་
ངེས་པའང་མ་མཆིས་སོ། །
གསུམ། མི་རིགས་རང་མཚན་པའི་སྤྱི་སྐད་དར་སྤེལ་གཏོང་དགོས་པ།
སྐད་ཆ་ནི་མི་རིགས་རང་མཚན་པའི་ཐུན་མོང་མ་ཡིན་པའི་རིག་གནས་ཀྱི་འབྲས་བུ་ཡིན་ལ། རིག་གནས་
སྤེལ་བྱེད་ཀྱི་ལག་ཆ་གཙོ་བོ་ཞིག་ཀྱང་ཡིན་པས། སྐད་ཆ་ནི་རྗོད་བྱེད་དང་། རིག་གནས་ནི་བརྗོད་བྱའི་ཚུལ་དུ་
གནས་ཏེ། སྐད་ཆས་རིག་གནས་སྤེལ་ཅིང༌། རིག་གནས་ཀྱིས་སྐད་ཆར་ཚེ་སྲོག་གསར་བ་བསྐྲུན། ཞེས་པས་
ན། མི་རིགས་འདིའི་འཕྲལ་ཕུགས་ཀྱི་བྱ་བར་དམིགས་ཏེ། མི་རིགས་རང་མཚན་པའི་སྤྱི་སྐད་དར་སྤེལ་གཏོང་
བར་གྲོས་མོལ་གྱི་ཚུལ་དུ་ཅུང་ཟད་སྤྲོ་ན། བོད་བྱིངས་ཀྱིས་སྤྱོད་ཐུབ་པ་དང་མི་རིགས་ཀྱི་རང་མཚན་མ་ཉམས་
པའི་སྐད་ཆ་ཞིག་དར་སྤེལ་གཏོང་བར་ཐོག་མར་བོད་བྱིངས་ལ་གྲགས་པའི་སྤྱི་སྐད་ཅིག་གཏན་ལ་དབབ་དགོས།
གཉིས་སུ་སྤྱི་ཚོགས་ཀྱི་འཕོ་འགྱུར་དང་བསྟུན་ནས་ཐ་སྙད་གདགས་འཚོལ་བསྒྱུར་གཡར་བཅས་འདི་འདྲའི་བྱ་བ་
བཞི་རྩོམ་དགོས། གསུམ་དུ་ཐ་སྙད་ཚད་ལྡན་དང་གཅིག་གྱུར་ཡོང་བར་འབད་དགོས།
1. སྤྱི་སྐད་གཏན་ལ་དབབ་པར་སྐད་ཆ་ཡང་དག་ཅིག་དང་ཆ་རྐྱེན་བཟང་བོ་ཞིག དེ་མིན་ད་དུང་ཐབས་
• 64 •
ཆ)
8



의
ལམ་ལེགས་པོ་ཞིག་བཅས་དགོས་ཏེ། དེ་ལྟར་འཁྱོངས་དགོས་ན། ཐོག་མར་མདོ་དབུས་ཁམས་གསུམ་གྱི་སྐད་
ཆ་གང་ཞིག་ཡང་དག་ཏུ་འཛིན་པར་སྐད་བརྡ་རིག་པའི་ཆེད་ལས་མཁས་པ་དང་། ཞིབ་འཇུག་པ་རྣམས་ལྷན་དུ་
རུབ་ཅིང་རྒྱ་མི་རིགས་ཀྱི་སྤྱི་སྐད་ཇི་ལྟར་གཏན་ལ་ཕབ་ཚུལ་དཔེར་བལྟས་ཏེ། ཡུལ་སྐད་གང་གི་ཐ་སྙད་དེ་བཀས་
བཅད་ཐེངས་གསུམ་པའི་ཚུན་གྱི་བརྩམས་ཆོས་ཀྱི་ཐ་སྙད་དང་མཐུན་པ་མང་བ། ཡུལ་སྐད་གང་གི་སྒྲའི་སྦྱོར་
སྟངས་དེ་སུམ་རྟགས་ཀྱི་གཞུང་དང་བསྟུན་ནས་སྒྲའི་ང་རོ་དང་གདངས་ཀྱི་དྲག་ཞན། མགོ་འདོགས་འཕུལ་རྟེན་
གྱི་སྒྲ་གསལ་བོར་འབྱིན་པར་དམིགས་ཏེ་སྐད་ཆ་ཡང་དག་མིན་ངོས་འཛིན་དགོས། འཕྲོར་སྔོན་གྱི་ཕ་མེས་ཀྱིས་
བཞག་པའི་བརྡ་སྤྲོད་ཀྱི་གཞུང་དང་ཡུལ་སྐད་དེ་སྤྱི་སྐད་འགྲུབ་བྱེད་ཀྱི་རྨང་གཞི་ཡིན་ལ། ད་ལྟའི་ཁ་བའི་ལྗོངས་
ཀྱི་ཤེས་ལྡན་པ་ཡོངས་དང་བོད་མི་ཀུན་ལ་སྤྱི་སྐད་མཁོ་བའི་འདུ་ཤེས་སྐོམ་པས་ཆུ་འདོད་པ་ལྟ་བུ་ཞིག་ཡོད་པ་འདི་
ནི་ཆ་རྐྱེན་གཙོ་བོའོ། ། མཇུག་ཏུ་དགེ་རྒན་དང་རྒྱང་སྒྲོག་ལ་བརྟེན་ནས་ཁྱབ་བརྡལ་དུ་སྤེལ་རྒྱུ་ནི་ཐབས་ཀྱི་
དྭངས་མ་ཡིན་ཏེ། དེ་ནི་དགེ་རྒན་གྱིས་ཕྱི་རབས་པ་བསྐྱེད་བསྲིང་དང་རྒྱང་སྒྲོག་གི་བྱེད་ནུས་ལ་བརྟེན་ནས་ད་
ལྟའི་གནས་ཚུལ་ཁྱབ་སྒྲོག་བྱེད་པ་གཙོར་བཟུང་ཡོད་ལ། ཁྱབ་བརྡལ་ཀྱང་ཆེ་བའི་ཕྱིར་རོ། ། ཕྱིས་སུ་དགེ་
རྒན་དང་རྒྱང་སྒྲོག་པ་ལྟ་བུ་ལ་དུས་ལྟར་བོད་སྐད་དག་མིན་གྱི་ཚད་རྒྱུགས་ལེན་པ་དང་། དེ་དག་གི་ཟླ་ཕོག་དང་
གོ་གནས་འཕར་བ་བཅས་ལའང་བོད་སྐད་དག་མིན་གྱི་ཚད་གཞི་དེ་རྨང་གཞི་བྱེད་རྒྱ་འོས་སུ་ཆེ་བར་འདོད་དོ། །
2. སྤྱི་ཚོགས་ཀྱི་འཕོ་འགྱུར་དང་བསྟན་ནས་ཚན་རིག་ལག་རྩལ་གསར་བ་དང་ཚོང་ཟོག་ཐོན་རྫས་གསར་བ་
བྱུང་བས། རིག་གནས་གསར་བས་སྐད་ཆ་གསར་བ་བསྐྲུན་པ་དང་སྐད་ཆ་གསར་བས་རིག་གནས་གསར་བ་
སྤེལ་ཞེས་པ་བཞིན། ང་ཚོར་ཐ་སྙད་གསར་བའི་དགོས་མཁོ་བྱུང༌། དེའི་ཕྱིར་དངོས་པོ་གསར་བར་མིང་
གདགས་སམ་འཚོལ་ལམ་བསྒྱུར་རམ་གཡར་བའི་དགོས་གལ་བྱུང་། དེ་ལས་མིང་གདགས་པ་ནི་དངོས་པོར་
གཞིགས་ཏེ་བཏགས་པའི་རྗེས་གྲུབ་ཀྱི་མིང་སྟེ། ལྕགས་བྱ་དང་ལྕགས་རྟ་ལྟ་བུ། - འཚོལ་བ་ནི་དོན་མཚུངས་པའི་
ཐ་སྙད་བཙལ་ནས་བརྗོད་པ་སྟེ། &i ལ་ལྗོངས་རྒྱུ་དང་ཡུལ་བསྐོར། ]E [E +| ལ་སྤྲོ་གསེང་གཏོང་ས་དང་སྤྲོ་
གསེང་སྡེ་བ་ཞེས་བཙན་བསྒྱུར་བྱས་པར་བོད་སྐད་དུ་ཁམས་གསེང་གླིང་དང་ གླིང་ག་ཞེས་ཡོད་པ་ལྟ་བུ་དང་།
བསྒྱུར་བ་ནི་བསྒྱུར་བྱའི་དོན་ལ་གཞིགས་ཏེ་ཐད་བསྒྱུར་བྱས་པ་སྟེ། *### དང་**# ལ་སྒྲ་ཐག་དང་བརྙན་
ཐག་ཅེས་པ་ལྟ་བུ། གཡར་བ་ནི་ས་མིང་མི་མིང་དང་ཐ་སྙད་ཁ་ཤས་ཀྱི་དོན་ལ་མི་དམིགས་པར་སྒྲ་ཇི་བཞིན་སོར་
་་་་བཞག་བྱ
བཞག་བྱས་པ་སྟེ་པེ་ཅིན་(4EF)དང་ཁཱ་ཧཱའི་(jn HE)ལྟ་བུའོ། །
3. གོང་གསལ་ཐ་སྙད་གསར་བ་བྱུང་བར་ས་ཆ་རེ་ལ་འབོད་ལུགས་རེ་དང་མཁས་པ་རེ་ལ་བསྒྱུར་ལུགས་རེ་
ཞེས་པའི་ཚུལ་དུ་སོང་ཡོད་དེ། དཔེར་ན། ཟླ #
ikF% ལ་ནུབ་རྒྱུད་གསར་སྤེལ་ཆེན་མོ་དང་ནུབ་ཁུལ་ཐོན་
འབྱེད་ཆེན་མོ། ནུབ་ཁུལ་འཛུགས་སྐྲུན་ཆེན་པོ་ལྟ་བུར་མི་བྱེད་པར་ཐ་སྙད་ཚད་ལྡན་དང་གཅིག་གྱུར་བྱ་རྒྱུ་ནི་མི་
རིགས་རང་མཚན་པའི་སྤྱི་སྐད་དར་སྤེལ་གཏོང་བའི་གནད་དུ་ངེས་ལ། བརྡ་འཕྲིན་དུས་རབས་ཀྱི་འཕྲུལ་ཆས་
ལོ་ཙཱ་($L # ###)དང་བོད་ཡིག་རྩིས་འཁོར་དུ་འཇུག་པའི་དགོས་མཁོ་ཡང་ཡིན་ནོ། །
མཐར་བོད་ཀྱི་འཕྲལ་ཕུག་གི་ཁེ་ཕན་དང་སྲིད་འབྱོར་རིག་གསུམ་གང་ལ་གཞིགས་ཀྱང་། ཐོག་མར་མེད་
དུ་མི་རུང་བ་ནི་སྤྱི་སྐད་ཅིག་ལེགས་པས། གོང་ནས་ད་ལྟའི་ལོ་ཙཱ་དང་སྦྲགས་ཏེ་རང་ནུས་ཅི་ལྕོགས་ཀྱིས་དབྱེ་ཞིབ་
ཙམ་བགྱིས་པར། ཀུན་ལ་སྐུལ་མ་ཙམ་ཐེབས་པའི་རྒྱུར་འགྱུར་བའི་སྨོན་འདུན་དང་བཅས་མཇུག་རྫོགས་སོ། །
(རྩོམ་སྒྲིག་འགན་ཁུར་བ། དཔལ་ཆེན་ཐར།)
• 65 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002.（2)
J. NORTHWESTERN NATIONALITIES UNIVERSITY (Tibetan language)
བོད་བརྒྱུད་ནང་བསྟན་གྱི་གཞུང་ལས་གསེར་ཟངས་སྐུ་བརྙན་
བཞེངས་ཚུལ་གྱི་ཁྱད་ཆོས་མདོ་ཙམ་བརྗོད་པ།
ཁྲིན་ཆིན་དབྱིན་གྱིས་བརྩམས།
རེབ་གོང་འཇིགས་མེད་བསམ་གྲུབ་ཀྱིས་བསྒྱུར།
（ཀྲུང་གོའི་བོད་རིག་པ་ཞིབ་འཇུག་ལྟེ་གནས། པེ་ཅིན། 100101)
།
།
[ནང་དོན་གནད་བཤུས] འབྲེལ་ཡོད་ཀྱི་དཔྱད་གཞིའི་ཡིག་ཆ་ལས་ཤེས་གསལ་ལྟར་ན་ལྷ་སའི་ཇོ་བོའི་མཐོ་ཚད་ལ་སྨིས1.
5དང༌། སྐུ་རྒྱུ་ཟངས་ཡིན་པ། སྐུ་གཟུགས་ཡོངས་ལ་གསེར་ཚོས་བྱུགས་ཡོད་པ་དེ་ཡིན་ཏེ། ཡིན་ནའང་རྒྱུ་རྐྱེན་སྣ་ཚོགས་ཀྱི་
དབང་གིས་བོད་བརྒྱུད་ནང་བསྟན་གྱི་སྒྱུ་རྩལ་ལོ་རྒྱུས་སྨྲ་བ་རྣམས་ཀྱིས། གསེར་ཟངས་ཀྱི་ལྷ་སྐུ་འདི་གཉིས་ཀྱི་བཟོ་དབྱིབས་
ཐད་དེ་འདྲ་དོ་སྣང་བྱས་མི་འདུག མཁས་པ་ལ་ལས་རྒྱ་བཟའི་གདན་དྲངས་པའི་ཇོ་བོ་འདི་ལ་རང་གི་རྟོག་བཟོས་གནའ་བོའི་
གཏམ་རྒྱུད་མང་དུ་བཟོས་ཡོད་ནའང༌། དེ་ནི་རྩོམ་རིག་གི་ཆེ་སྒྲོག་ཙམ་ཡིན་པས་ང་ཚོས་དེ་དག་ལ་རྩོད་གླེང་བྱེད་དགོས་དོན་
མེད་དོ། །
[བརྡ་ཆད་གཙོ་བོ་ ཇོ་ཤཱཀ་རྣམ་གཉིས། བོད་བརྒྱུད་ནང་བསྟན། སྐུ་བརྙན།
དཔེ་དེབ་དབྱེ་རྟགས]J315[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-66-07
དེ་ཡང་བོད་ལྗོངས་སུ་ཡུལ་སྐོར་དང་བརྟག་དཔྱད་ལ་ཕེབས་པའི་མི་ཚང་མའི་ཐོག་མར་རྣ་ལམ་དུ་ཐོས་པ་ནི།
ནང་པ་སངས་རྒྱས་པའི་ཆོས་ལུགས་དེ་བོད་དུ་ཇི་ལྟར་དར་ཚུལ་གྱི་གཏམ་རྒྱུད་དེ་ཡིན། གཏམ་རྒྱུད་དེ་ཡང་ལྷ་
སའི་ཇོ་བོ་རྣམ་གཉིས་དང་ཐད་ཀར་འབྲེལ་བ་ཡོད་པས་དེ་ནས་མགོ་བརྩམས་ཏེ་བརྗོད་ན། ཡོངས་གྲགས་ཀྱི་
བཤད་སྲོལ་ལ་དུས་རབས་བདུན་པའི་དཀྱིལ་ཙམ་དུ་བོད་བཙན་པོའི་རྒྱལ་རབས་གསར་གཏོད་གནང་མཁན་
མངའ་བདག་སྲོང་བཙན་སྒམ་པོས། བལ་བོའི་རྒྱལ་པོ་འོད་ཟེར་གོ་ཆའི་སྲས་མོ་བལ་བཟའ་ཁྲི་བཙུན་ཁབ་ཏུ་
བཞེས་པར། བལ་བཟའ་རང་ནང་བསྟན་ལ་དད་ཞེན་ཆེ་བས་རྟེན་སྐལ་དུ་སྟོན་པ་ཤཱཀྱ་ཐུབ་པ་དགུང་ལོ་བརྒྱད་
ཀྱི་ཚད་ཅན་ཇོ་བོ་མི་བསྐྱོད་རྡོ་རྗེ་བྱ་བ་བསྣམས་ནས་བྱོན། དེའི་རྗེས་སུ་ཐང་རྒྱལ་རབས་ཀྱི་གོང་མ་ཐང་ཐེ་ཙུང་
གི་སྲས་མོ་(ཐང་གི་ལོ་རྒྱུས་ནང་དུ་བཤད་པ་ལྟར་ན་གོང་མ་ཐང་ཐེ་ཙུང་གི་ཁྱིམ་རྒྱུད་ཀྱི་བུ་མོ་ཞིག་ལ་ཐང་ཐེ་ཙུང་རང་གི་སྲས་མོ་
ཡིན་པའི་མཚན་གནས་གནང་སྟེ་བརྫངས་པར་བཤད།)རྒྱ་བཟའ་ཀོང་ཇོ་ཁབ་ཏུ་བཞེས་པར། ཀོང་ཇོས་རང་གི་རྫོངས་
པ་ཐམས་ཅད་ཀྱི་ནང་ནས་གཙོ་བོ་ཇོ་བོ་ཤཱཀྱ་ཐུབ་པ་དགུང་ལོ་བཅུ་གཉིས་པའི་ཚད་ཅན་གྱི་ཟངས་སྐུ་དེ་བསྣམས་
བྲོ་ཧྲིའི་དམ་
[རྩོམ་འབྱོར་ཉིན]2002-05-08
[རྩོམ་པ་པོ་ངོ་སྤྲོད] རེབ་གོང་བ་འཇིགས་མེད་བསམ་གྲུབ། (1957-) རེབ་གོང་ཐུན་རིན་རྫོང་གི་མི་ཡིན།
བཅའ་བཞག་ཡོད། ཆོས་ལུགས་དང་བོད་ཀྱི་ལོ་རྒྱུས་ཕྱོགས་ལ་དཔྱད་མུས་ཡིན།
• 66 •



6 A7
ནས་ཕེབས། ཇོ་བོའི་བཞུགས་གནས་དང་མཆོད་བཀུར་གྱི་ཆེད། བལ་བཟའ་ཁྲི་བཙུན་གྱིས་བཙན་པོ་སྲོང་
བཙན་སྒམ་པོ་དང་རྒྱ་བཟའ་ཀོང་ཇོ་གཉིས་ཀྱི་རོགས་རམ་ལ་བརྟེན་ནས་ར་ས་འཕྲུལ་སྣང་གི་གཙུག་ལག་ཁང་
བཞེངས། གཙུག་ལག་ཁང་འདི་དང་པོ་བཞེངས་དུས་ར་ཞིག་ལ་ས་བཀལ་ནས་མཚོ་བསུབས་པ་སོགས་ལ་བརྟེན་
ནས་ཕྱིས་སུ་ར་ས་ཞེས་པའི་མིང་ཟུར་ཆག དེ་ནས་རྒྱ་བཟའ་ཀོང་ཇོས་ར་མོ་ཆེའི་གཙུག་ལག་ཁང་བཞེངས་ཏེ་
གི་བསྣམས་ཡོང་བའི་ཇོ་བོ་བཞུགས་སུ་གསོལ། ཕྱིས་སུ་བཙན་པོ་སྲོང་བཙན་སྒམ་པོའི་ཚ་བོ་མང་སྲོང་མང་
བཙན་གྱི་སྐབས་སུ། བོད་དང་ཐང་གཉིས་བར་ལ་དམག་འཁྲུག་བྱུང་བར། བོད་མིས་ཐང་རྒྱལ་རབས་ཀྱིས་ཇོ་
བོ་རིན་པོ་ཆེ་ཕྱིར་རྒྱ་ནང་དུ་གདན་འདྲེན་པར་དོགས་ནས། ར་མོ་ཆེའི་ཇོ་བོ་རིན་པོ་ཆེ་ར་ས་འཕྲུལ་སྣང་གི་
གཙུག་ལག་ཁང་དུ་གདན་དྲངས་ནས་སྦས་ཏེ་བཞུགས་སའི་ལྷ་ཁང་གི་མདུན་དུ་རྩིག་པས་གཡོགས་ནས་མི་མངོན་
པར་བྱས། ཕྱིས་སུ་བོད་ཀྱི་བཙན་པོ་ཁྲི་ལྡེ་གཙུག་བརྟན་གྱིས་ཐང་རྒྱལ་རབས་ཀྱི་རྒྱ་བཟའ་ཕྱི་མ་གྱིམ་ཤིང་ཀོང་ཇོ་
ཁབ་ཏུ་བསུས་པར། ཁོ་མོ་བོད་དུ་འབྱོར་རྗེས་སྔོན་རྒྱ་བཟའ་ཀོང་ཇོས་བོད་དུ་གདན་དྲངས་པའི་ཇོ་བོ་དེ་གར་
བཞུགས་བཙལ་བས། ཕྱིས་སུ་ར་ས་འཕྲུལ་སྣང་གི་གཙུག་ལག་ཁང་དུ་རྙེད་བྱུང་བས། དེ་ཀར་གཙུག་ལག་ཁང་
གི་དབུས་སུ་བཞུགས་སུ་གསོལ་བས་ད་ལྟའི་བར་བཞུགས་བཞིན་པ་འདི་དང་། དེར་སྔོན་ནས་བཞུགས་པའི་ཇོ་
བོ་མི་བསྐྱོད་རྡོ་རྗེ་ར་མོ་ཆེའི་གཙུག་ལག་ཁང་དུ་གདན་དྲངས་ཏེ་བཞུགས་སུ་གསོལ་བས། ཇོ་བོ་རྣམ་གཉིས་ཀྱི་
བཞུགས་ས་དེ་བརྗེས་རེས་ཀྱི་གནས་སྤོར་མཛད། དེ་ནས་ཇོ་བོ་རྣམ་གཉིས་ནི་གནའ་ནས་ད་ལྟའི་བར་དུ་ལྷ་སའི་
གཙུག་ལག་ཁང་རྣམ་གཉིས་ཀྱི་དབུས་སུ་བཞུགས་སུ་གསོལ་ཏེ། བོད་མི་རྣམས་ཀྱིས་དད་པའི་ཞིང་ས་གཙོ་བོར་
གྱུར་བ་དང་། དེ་ལྟར་བོད་ཀྱི་ལོ་རྒྱུས་སྟེང་གལ་ཆེ་བའི་དོན་ཆེན་རྣམས་ཀྱང་ཇོ་སྐུ་འདི་གཉིས་ལ་འབྲེལ་བ་ཟབ་
མོ་ཞིག་ཡོད། དུས་རབས་རྗེས་མ་རྣམས་སུ་ནང་བསྟན་ལ་དད་པ་བྱེད་མཁན་དང་། ཡང་ན་སྦྱིན་བདག
ནང་བསྟན་གྱི་གཞུང་ལ་ མཁས་པའི་སློབ་དཔོན་སོགས་ཀྱིས་ཇོ་སྐུ་འདི་གཉིས་ལ་ཞལ་གསེར་འབུལ་བ་དང་།
རིན་པོ་ཆེའི་རྒྱན་ཆ་སྣ་ཚོགས་དང་ན་བཟའ་སོགས་འབུལ་མཁན་ཤིན་ཏུ་མང་ངོ༌། ། །
ཡོན་རྒྱལ་རབས་ཀྱི་དུས་སུ་ཚལ་བ་ཁྲི་དཔོན་དང་མངའ་རིས་རྒྱལ་པོ་སོགས་ཀྱིས་ར་ས་འཕྲུལ་སྣང་གི་གཙུག་
ལག་ཁང་ཉམས་གསོ་དང་། གསེར་སྲང་ལྔ་བརྒྱ་དང་ཟངས་རྒྱ་མ་ཁྲི་ལྔ་ལས་གྲུབ་པའི་གསེར་གྱི་རྒྱ་ཕིབས་སོགས་
བཟོས། དགེ་ལུགས་པའི་སྲོལ་འབྱེད་རྗེ་ཙོང་ཁ་པས་སྤྱི་ལོ1408ལོའི་ལོ་སྨད་དུ་རིན་ཆེན་དུ་མ་ལས་གྲུབ་པའི་
རིགས་ལྔའི་དབུ་རྒྱན་དང་ན་བཟའ་སོགས་ཕུལ། སྤྱི་ལོ1409ལོའི་བོད་ཟླ་དང་པོའི་ནང་ལྷ་ལྡན་སྨོན་ལམ་ཆེན་
མོ་བཙུགས་སྟེ་དེ་དུས་ཉིན་མ་རེ་རེར་ཇོ་བོ་ལ་ཞལ་གསེར་འབུལ་བ་དང༌། ཚེས་བརྒྱད་དང་ཚེས་བཅོ་ལྔའི་ཉིན་ཇོ་
བོའི་སྐུ་ཡོངས་ལ་གསེར་ཆབ་འབུལ་བའོ། །[1] ལྷ་ལྡན་སྨོན་ལམ་ཆེན་མོ་བཙུགས་རྗེས་རྗེ་ཙོང་ཁ་པས་དགའ་ལྡན་
དགོན་པ་སྟེ་ཕྱིས་སུ་བོད་ཀྱི་ལོ་རྒྱུས་སྟེང་དགེ་ལུགས་པ་ཞེས་བོད་ཡོངས་ལ་དབང་བསྒྱུར་བའི་གོ་གནས་ཆགས་པ་ལྟ་
བུ་བྱུང༌། དེ་ནས་རྒྱལ་དབང་ལྔ་བ་དང༌། རྒྱལ་དབང་སྐུ་ཕྲེང་བདུན་པ། རྒྱལ་དབང་བཅུ་གསུམ་པ་བཅས་
ཀྱིས་ཀྱང་ར་ས་འཕྲུལ་སྣང་གི་གཙུག་ལག་ཁང་འདི་ལ་ཞིག་གསོས་རྒྱ་ཆེན་པོ་བྱས། ད་ལྟ་ཡང་ཇོ་བོ་རྣམ་གཉིས་
འདི་ལ་ཞལ་གསེར་འབུལ་བ་དང༌། མཆོད་པ་འབུལ་བའི་སྲོལ་མ་ཉམས་པར་ཡོད། ། ད་དུང་དད་ལྡན་པ་ལ་
ལ་ས་ལེ་བར་ཁྲི་སྟོང་བརྒལ་བའི་དཀའ་སྡུག་དང་འཁྱག་ལྟོག་བཀྲེས་སྐོམ་གྱི་སྡུག་བསྔལ། ཐ་ན་རང་གི་ཚེ་སྲོག་གི་
ཉེན་ཁ་ལའང་མ་འཛེམ་པར་ལུས་ཀྱི་བརྐྱངས་ཕྱག་འཚལ་ནས་ཇོ་བོ་ལ་མཇལ་བར་འོངས་པ་དང་། ཁོ་ཚོས་ཇོ་བོ་
རྣམ་གཉིས་ལ་མཇལ་བསྐོར་བྱེད་རྒྱུ་ནི་རང་གི་བྱ་བ་གལ་ཆེན་ནང་གི་དོན་ཆེན་ཞིག་ལ་བརྩི་བཞིན་ཡོད། ལྷ་ས་
གྲོང་ཁྱེར་དབུས་སུ་ཡོད་པའི་བར་སྐོར་དང་གླིང་སྐོར་གཉིས་སུ་ཉིན་རེར་ཞོགས་པར་ཇོ་བོ་རྣམ་གཉིས་དང་གཙུག་
ལག་ཁང་ལ་བསྐོར་བ་བྱེད་མི་ཁྲི་ཕྲག་ལས་བརྒལ་བའི་མིའི་དཔུང་རྒྱ་ཆེན་པོ་ལ་བལྟས་ན་ང་ཚོ་ཧ་ལས་པ་དང་།
• 67 •



དེ་འདྲ་ནི་ལོ་ངོ་སྟོང་ཕྲག་ལྷག་གི་སྔོན་ནས་ད་ལྟའི་བར་མཚམས་ཆད་མྱོང་མེད་པ་ཡིན། བོད་ཁུལ་གྱི་མི་རིགས་
དང་། ཆབ་སྲིད། ཆོས་ལུགས། ལོ་རྒྱུས་བཅས་ཀྱང་ཟངས་སྐུའི་ཇོ་བོ་རྣམ་གཉིས་དང་འབྲེལ་བ་ཟམ་མོ་ཞིག་
ཡོད་པས། ནང་བསྟན་ཆོས་ལུགས་ཀྱི་ལོ་རྒྱུས་སྟེང་ས་ཁུལ་གཞན་དུ་དེ་ལྟ་བུའི་གནས་ཚུལ་ནི་ཧ་ཅང་ཉུང་ཤོས་
ཡིན་ནོ། །རྒྱ་བཟའ་དང་བལ་བཟའ་གཉིས་ཀྱི་གདན་དྲངས་པའི་ཇོ་བོ་རྣམ་གཉིས་ལ་ཕྱིར་སུ་བོད་མི་དད་ལྡན་པ་
རྣམས་ཀྱིས་ཞལ་གསེར་དང་རྣ་རྒྱན་དབུ་རྒྱན་ན་བཟའ་སོགས་མང་དུ་ཕུལ་ཡོད་པས། མཛེས་ཆའི་ཐད་སྔར་
ལས་ལྷག་པའི་འགྱུར་ལྡོག་ཆེན་པོ་བྱུང་ཡོད། དེ་ལྟར་བོད་བརྒྱུད་ནང་བསྟན་གྱི་ཁྲོད་དུ་ལྷ་སྐུ་འདི་གཉིས་ནི་དད་
པའི་རྟེན་མཆོག་གཙོ་བོ་ཞིག་ཏུ་གྱུར་ཡོད། དེ་ཡང་ཇོ་བོའི་ན་བཟའ་དང་དབུ་རྒྱན་བརྗེས་སྤོར་བྱེད་པ་ནི་ཧ་ཅང་
སྲིད་མཐའ་ཙམ་ཡིན་པས་སྐྱེས་བོ་ཕལ་ཆེར་གྱིས་ཇོ་བོའི་སྐུ་རྗེན་ངོ་མ་དེ་མཐོང་རྒྱུ་ནི་ཧ་ཅང་དཀའོ། ། ལྷག་
པར་དུ་ཞིབ་འཇུག་པ་ཚོས་རྫས་འགྱུར་གྱི་འཕྲུལ་ཆས་ལ་བརྟེན་ནས་ལྷ་སྐུ་འདི་དུས་ནམ་གྱི་ཚེ་བཞེངས་པའི་ལོ་
ཚིགས་ཐག་གཅོད་བྱེད་རྒྱུ་ནི་དེ་བས་དཀའོ། ། ང་ཚོའི་འབྲེལ་ཡོད་ཀྱི་དཔྱད་གཞིའི་ཡིག་ཆ་ལས་ཤེས་གསལ་
ལྟར་ཇོ་བོའི་མཐོ་ཚད་ལ་སྨིས1. 5དང་། སྐུ་རྒྱུ་ཟངས་ཡིན་པ། སྐུ་གཟུགས་ཡོངས་ལ་གསེར་ཚོས་བྱུགས་ཡོད་
པ་ཙམ་ཤེས་ཐུབ།[2] འོན་ཀྱང་རྒྱུ་རྐྱེན་སྣ་ཚོགས་ཀྱི་དབང་གིས་བོད་བརྒྱུད་ནང་བསྟན་གྱི་སྒྱུ་རྩལ་ལོ་རྒྱུས་སྨྲ་བ་
རྣམས་ཀྱིས། གསེར་ཟངས་ཀྱི་ལྷ་སྐུ་འདི་གཉིས་ཀྱི་བཟོ་དབྱིབས་ཐད་དེ་འདྲ་དོ་སྣང་བྱས་མི་འདུག མཁས་པ་
ལ་ལས་རྒྱ་བཟའི་གདན་དྲངས་པའི་ཇོ་བོ་འདི་ལ་རང་གི་རྟོག་བཟོས་གནའ་བོའི་གཏམ་རྒྱུད་མང་དུ་བཟོས་ཡོད་
ནའང་། དེ་ནི་རྩོམ་རིག་གི་ཆེ་སྒྲོག་ཙམ་ཡིན་པས་ང་ཚོས་དེ་དག་ལ་རྩོད་གླེང་བྱེད་དགོས་དོན་མེད་དོ། །
དོན་དངོས་སུ་ར་ས་འཕྲུལ་སྣང་གི་གཙུག་ལག་ཁང་འདི་བཞེངས་ཚུལ་གྱི་ཁྱད་ཆོས་དང་། དེའི་མདུན་གྱི་ཐང་
བོད་ལྷན་འཛོམས་མནའ་གཙིགས་རྡོ་རིང་དང་། ལྷག་པར་དུ་བཙན་པོ་ཁྲི་ལྡེ་སྲོང་བཙན་གྱི་སྐབས་སུ་བཞེངས་
པའི་ལྷ་སའི་སྐྱིད་ཆུ་ར་མ་སྒང་དཀར་ཆུང་རྡོ་རྗེ་དབྱིངས་ཀྱི་ལྷ་ཁང་གི་རྡོ་རིང་དུ་བཙན་པོ་སྲོང་བཙན་སྒམ་པོའི་
སྐབས་ར་ས་འཕྲུལ་སྣང་གི་གཙུག་ལག་ཁང་ཅི་ལྟར་བཞེངས་པའི་རྣམ་པ་གསལ་བོར་བཀོད་ཡོད་པ་སོགས་ལས་
ཤེས་ཐུབ།[3] ད་དུང་དུས་རབས་བཅུ་གཉིས་པའི་ནང་དུ་བརྩམས་པའི་《ཉང་ཆོས་འབྱུང》ནང་དུའང་ལྷ་སྐུ་འདི་
གཉིས་ཀྱི་གནས་ཚུལ་ཞིབ་ཏུ་བཀོད་ཡོད་པ་དང༌། དེ་ལས་སྔ་བ་《སྦ་བཞེད 》ནང་དུའང་གྱིམ་ཤིང་ཀོང་ཇོ་བོད་
དུ་ཕེབས་རྗེས་སྔོན་རྒྱ་བཟའི་གདན་དྲངས་པའི་ཇོ་བོ་ཤཱཀྱ་མུ་ནེ་བཙལ་ཚུལ་སོགས་ཀྱི་གཏམ་རྒྱུད་བཀོད་ཡོད། 4 ]
དེ་ལྟར་རྩོམ་རིག་གི་ངོས་ནས་བཤད་ནའང་ལྷ་སྐུ་འདི་གཉིས་མ་མཐའ་ཡང་བཙན་པོའི་རྒྱལ་རབས་ཀྱི་སྐབས་ནས་
བཟུང་བོད་མིའི་མཆོད་ཞིང་དུ་བཀུར་ནས་དད་མོས་བྱེད་བཞིན་པ་མཚོན་ཐུབ། གཞན་ཡང་ང་ཚོས་ཇོ་བོ་འདི་
གཉིས་ཀྱི་འདྲ་པར་ལ་བལྟས་ན་ཡང་གཅིག་ཤོས་ལ་ཐང་རྒྱལ་རབས་སྐབས་ཀྱི་བཟོ་བོའི་ཁྱད་ཆོས་དང་གཅིག་ཤོས་
ལ་བལ་བོའི་ཁྱད་ཆོས་ལྡན་ཡོད་པ་རྟོགས་ནུས། །
མཁས་པ་ལ་ལས་བཤད་པར། མཐར་ཐུག་གི་བདེ་བ་སྟོན་པའི་སངས་རྒྱས་ཀྱི་སྐུ་གཟུགས་ལ་བྱམས་དང་
སྙིང་རྗེའི་རྣམ་པ་འབུར་དུ་ཐོན་དགོས། དེ་ལྟར་ཐོན་ན་མི་རྣམས་ཀྱིས་མཐོང་མ་ཐག་སྐུ་གཟུགས་ལ་ལྷའི་འདུ་
ཤེས་སྐྱེས། དེ་ལྟར་སྒྱུ་རྩལ་པས་སྐུ་གཟུགས་ལ་བྱམས་སྙིང་རྗེ་དང་གཟི་བརྗིད་བཅས་ཀྱི་ཉམས་བཏོད་པས་
བལྟས་པ་ཙམ་གྱི་མིའི་ཡིད་དབང་འགུགས་པ། ལྷ་སྐུ་ལ་གཟི་བརྗིད་ལས་འཇིགས་སྣང་མེད་པ། སྙིང་རྗེ་ལས་
འཚེ་བ་མེད་པ་བཅས་ནི་ཐང་རྒྱལ་རབས་སྐབས་སུ་བཞེངས་པའི་སྐུ་བརྙན་རྣམས་ཀྱི་ཁྱད་ཆོས་གཙོ་བོ་ཡིན་ནོ། །
དེ་འདྲ་ནི་སངས་རྒྱས་ཀྱི་སྐུ་བརྙན་བཞེངས་པའི་ཁྱད་ཆོས་གཙོ་བོ་ཞིག་ཀྱང་ཡིན།[5] ད་དུང་མཁས་པ་ལ་ལས་ཐང་
རྒྱལ་རབས་སྐབས་ཀྱི་སངས་རྒྱས་ཀྱི་སྐུ་བརྙན་གྱི་ཁྱད་ཆོས་ལ་དཔྱད་པར། ལུང་མིན་ཧུན་ཞན་དགོན་པའི་རྣམ་
པར་སྣང་མཛད་ཀྱི་སྐུའི་མཐོ་ཚད་ལ་སྨིས17ལྷག་ཡོད་པ། ཞལ་རས་ཟླུམ་ལ་རྒྱས་པ། སྤྱན་ཅུང་ཟད་ཕྱེ་བ།
]
g
• 68 •



ir
སྤྱན་དཀྱུས་རིང་བ། སྐུ་གཟུགས་ཅུང་ཟད་མདུན་དུ་དུད་པས་སེམས་ཅན་ཐམས་ཅད་འཁོར་བའི་སྡུག་བསྔལ་
ལས་སྐྱོབ་པའི་ཐུགས་རྗེ་བརྩེ་བ་མཚོན་པ། སྐུ་གཟིགས་གཞན་ལས་ཆེ་བའི་གཙོ་སྐུ་དེ་བསོད་ནམས་དང་ཡེ་ཤེས་
ཀྱི་ཚོགས་གཉིས་རྫོགས་པའི་ཐུགས་སྙིང་རྗེ་ཆེན་པོ་དང་ལྡན་པ། མཐའ་འཁོར་གྱི་སྐུ་འདྲ་གཞན་ལས་རྔམ་
བརྗིད་ལྡན་པས་ང་ཚོའི་མིའི་ནང་གི་རྒྱལ་བོ་དང་འདྲ་བ་བཅས་རྣམ་པར་སྣང་མཛད་ཀྱི་སྐུ་བརྙན་དེའི་སྟེང་དུ་
མཚོན་དོན་བཀོད་ཡོད།[6] སྐབས་དེར་རྒྱ་གར་དང་བལ་བོའི་ལྷ་སྐུ་རྣམས་ལ། པ་ལའི་རྒྱལ་རབས་སྐབས་ཀྱི་སྐུ་
གཟུགས་བཞེངས་ཚུལ་གྱི་ཉམས་འགྱུར་ལྡན་ཡོད། པ་ལའི་རྒྱལ་རབས་སྐབས་ཀྱི་ལྷ་སྐུའི་ཁྱད་ཆོས་གཙོ་བོ་ནི་
“མཛེས་ཆོས་མང་པོ་སྤྲོས་པའི་རྨང་གཞིའི་སྟེང་རྒྱ་གར་ཤར་བྱང་ས་ཁུལ་གྱི་ཁྱད་ཆོས་སྡུག་པོ་སྣང་ཡོད། ད་དུང་
ཀསྨིར་ས་ཁུལ་གྱི་ལྷ་སྐུ་ལ་ལས་ཞིབ་ཚགས་ཀྱི་ཤུགས་རྐྱེན་ཐེབས་ཡོད། འོན་ཀྱང་ཉམས་འགྱུར་ཐད་མི་འདྲ་ས་ནི།
རྒྱ་གར་གྱི་ལྷ་སྐུ་རྣམས་ཀྱི་ཞལ་རས་རྒྱ་གར་གྱི་མི་དང་འདྲ་བར་སྤྱན་གཉིས་མངོན་གསལ་དོད་པ། སྤྱན་ཆེ་བའི་ལྷ་
དང་འདྲ་བ། མཆུ་སྒྲོས་གཉིས་འཐུག་པ། སྐུ་གཟུགས་ཤིན་ཏུ་རྒྱས་པ་བཅས་དང་། ཀསྨིར་ས་ཁུལ་གྱི་ལྷ་སྐུ་
རྣམས་ཀྱི་སྐུ་ཤ་རྒྱས་ཚུལ་སོགས་དེ་དང་འདྲའོ། །”[7] ང་ཚོ་ཚང་མས་མཐོང་བ་ལྟར་ལྷ་སའི་ཇོ་བོ་ཤཱཀྱ་མུ་ནེ་དང་
ཇོ་བོ་མི་བསྐྱོད་རྡོ་རྗེ་གཉིས་ཀྱི་ཞལ་རས་ལ་བལྟས་ན། དུས་རབས་བདུན་པ་དང་བརྒྱད་པའི་སྐབས་ཀྱི་ཡ་གླིང་ལྷོ་
མ་དང་རྒྱ་ནག་གི་ལྷ་སྐུའི་བཞེངས་ཚུལ་གྱི་ཉམས་འགྱུར་ལ་ཁྱད་པར་ཡོད་པ་ཤེས་ཐུབ། རྩོམ་པ་པོ་བདག་གིས་དེ་
སྔ་ལྷ་སའི་ཇོ་བོ་རྣམ་གཉིས་ལ་མང་དུ་མཇལ་མྱོང་བའི་བོད་རིགས་གྲོགས་པོ་དུ་མ་ལ་འདྲི་རྟོག་བྱས་པར། ཁོ་ཚོས་
བཤད་པར་དུས་ཚིགས་མི་འདྲ་བའི་ནང་དུ་ཇོ་བོ་གཉིས་ཀྱི་ཞལ་རས་ཀྱང་མི་འདྲ་བར་འགྱུར་ཀིན་འདུག་ཅེས་
བཤད། གང་ལྟར་ཇོ་བོ་ཤཱཀྱ་མུ་ནེས་སྙིང་རྗེ་དང་ཇོ་བོ་མི་བསྐྱོད་རྡོ་རྗེས་རྔམ་བརྗིད་ལྡན་པའི་ཚོར་སྣང་ཞིག་སྟེར་
བའོ། ། དངོས་ནས་བཤད་ནའང་རང་ངོས་ཀྱི་ཁྱད་པར་མི་འདྲ་བ་དེས་སྔ་མོར་བོད་དུ་བྱོན་པའི་ཟགས་སྐུ་འདི་
གཉིས་ཀྱི་བཞེངས་ཚུལ་ཉམས་འགྱུར་ལ་ལུགས་མི་འདྲ་བ་གཉིས་བྱུང་བ་མཚོན་ནོ། ། ཡིན་ནའང་བོད་དུ་
གསེར་ཟངས་ཀྱི་བཟོ་བོའི་ལག་རྩལ་པ་ནི་ནང་བསྟན་ཆོས་ལུགས་བོད་དུ་མ་དར་བའི་ཡར་སྔོན་ནས་ཡོད་པས་ལོ་
རྒྱུས་ཧ་ཅང་རིང་ བོད་ཀྱི་ལོ་རྒྱུས་རྣམས་སུ་བཤད་པར་བཙན་པོའི་རྒྱལ་རབས་ཉེར་བདུན་པ་རྒྱལ་པོ་གྲི་གུམ་
བཙན་པོའི་དུས་སུ་ཟངས་ལྕགས་ཀྱི་མདའ། མདུང༌། གྲི་སོགས་ཀྱི་མཚོན་ཆ་དང་། ཟངས་སྒམ་སོགས་བཟོ་
བའི་ལག་རྩལ་དར་བར་བཤད།[8] སྤྱི་ལོ646ལོར་ཐང་ཐེ་ཙུང་གིས་གོ་ལིས་བཏུལ་ཏེ་ཕྱིར་ཁྲང་ཨན་ལ་ལོག་རྗེས།
བོད་རྒྱལ་སྲོང་བཙན་སྒམ་པོས་ཐང་ཐེ་ཙུང་ལ་བླུགས་བཟོ་གསེར་གྱི་ངང་པ་ཞིག་འཚམས་སྐྱེས་སུ་བསྐུར་ཏེ་རྒྱལ་
ཁའི་ངང་ལོག་པར་རྟེན་འབྲེལ་ཞུས། གསེར་གྱི་ངང་པ་དེའི་མཐོ་ཚད་ལ་རས་ཁྲི་བདུན་ཙམ་ཡོད་པ། ནང་དུ་
ཆང་རྒྱ་མ་བརྒྱ་ལྷག་ཆུད་པ། བཟོ་རྩལ་ཧ་ཅང་ལེགས་པ་ཞིག་གོ། ཐང་ཞོན་ཙང་གི་སྐབས་སུ་ཡང་བོད་ཀྱི་
བཙན་པོས་གསེར་གྱི་ངང་བ་དང་། གསེར་དངུལ་འདྲེས་མའི་རྩེད་ཆས་མང་དུ་ཕུལ་བ་དང་། རེ་ཞིག་ཚར་
བརྒྱ་ཕྲག་ལྷག་ཕུལ་བ་བཅས་ཀྱི་བཟོ་དབྱིབས་དང་བཟོ་རྩལ་ཤིན་ཏུ་ལེགས་པས། ཐང་ཞོན་ཙང་གི་བཀའ་ལྟར་
ཕོ་བྲང་གི་སྒོ་ནས་འགྲེམ་སྟོན་བྱས།-9] དེ་ལྟར་བོད་ཀྱི་བཙན་པོའི་སྐབས་སུ་གསེར་ཟངས་ཀྱི་བཟོ་བོའི་ལག་རྩལ་དེ་
རྩེར་སོན་ཡོད་པས། སངས་རྒྱས་ཆོས་ལུགས་བོད་དུ་དར་རྗེས་གསེར་དངུལ་གྱི་སྐུ་བརྙན་བཟོས་ཡོད་པ་ནི་སྨོས་
མ་དགོས་པ་ཞིག་རེད།
གླང་དར་མས་ནང་བསྟན་བསྣུབས་རྗེས། བཙན་པོའི་རྒྱལ་རབས་འཇིག་སྟེ་ཡུན་རིང་ནང་འཁྲུགས་་
ལངས་པའི་རྐྱེན་གྱིས། བཙན་པོའི་སྐབས་སུ་བཞེངས་པའི་སྐུ་འདྲ་ད་ལྟ་ལྷག་ཡོད་པ་ཧ་ཅང་ཉུང་། འོན་ཀྱང་
ལོ་རྒྱུས་ཀྱི་ཡི་གེ་ལ་བལྟས་ན་བཙན་པོའི་རྒྱལ་རབས་ཀྱི་སྐབས་སུ་སངས་རྒྱས་ཀྱི་སྐུ་གཟུགས་བཟོ་རྩལ་དེ་འཕེལ་རྒྱས་
ཆེན་པོ་ཡོད་པ་ང་ཚོས་ཤེས་ཐུབ། སྐབས་དེར་རྒྱ་གར་དང་། བལ་ཡུལ། ཡ་གླིང་དཀྱིལ་མ། ཐང་རྒྱལ་
• 69 •



རབས་བཅས་ཀྱི་ལག་རྩལ་མང་པོ་བོད་དུ་གདན་དྲངས་ནས་ཐོག་མའི་བོད་ཀྱི་ལྷ་ཁང་དང་དགོན་སྡེ། ། ལྷ་སྐུ་
རྣམས་ བཞེངས་ཏེ། དེ་དག་ལ་མཛེས་ཆོས་ཀྱི་ཉམས་མང་པོ་གསར་གཏོད་བྱས་ཡོད། 《སྦ་བཞེད》ལས།
བཙན་པོ་ཁྲི་སྲོང་ལྡེའུ་བཙན་གྱིས་བསམ་ཡས་གཙུག་ལག་ཁང་གི་ལྷ་སྐུ་རྣམས་བཞེངས་པར། “ལྷ་བཟོ་ན་རེ།
ལྷ་སྐུ་རྣམས་བོད་ཀྱི་ལུགས་སུ་བཞེངས་ངམ་རྒྱ་གར་གྱི་ལུགས་སུ་བྱ་ཟེར་བར། བཙན་པོ་ན་རེ། བོད་ཀྱི་ལུགས་
སུ་ བགྱིས་ན་བོད་ནག་པོ་ཞེན་པ་རྣམས་(ནག་པོ་ཞེས་པ་བོན་ལ་ཟེར།) དད་པ་སྐྱེས་པ་ཞིག་ལགས་པས། ལྷ་བོད་
ལུགས་སུ་བྱ་བ་ཅིས་ཀྱང་གནང་ཞེས་སློབ་དཔོན་ལ་ཞུས་པས། མཁན་པོ་ན་རེ། འོ་ན་བོད་འབངས་ཀུན་
བསྡུས་ཤིག་ལྷ་རྣམས་བོད་ཀྱི་ལུགས་སུ་བཞེངས་པར་བྱའོ་གསུངས། དེ་ནས་བོད་ཀྱི་ལུགས་སུ་བགྱི་བའི་དཔེར་
བོད་འབངས་ཀུན་འཚོགས་པ་ལས། དེའི་ནང་ནས་གཟུགས་བཟང་བ་ཁུ་སྟག་ཚབ་ལ་དཔེར་བྱས་ཏེ་གཙོ་བོ་
སྤྱན་རས་གཟུགས་ཁ་སར་པ་ནི་བཞེངས། སྦོམ་ཞིང་ཐུང་བ་རྨ་ས་ཀོང་ལ་དཔེར་བྱས་ཏེ་རྟ་མགྲིན་བཞེངས་ནས་
སྒོ་སྲུང་བྱས། ལྷ་མོའི་དཔེར་བུད་མེད་ལ་མཛེས་པ་ཅོག་རོ་བཟའ་ལྷ་བུ་སྨན་ལ་དཔེར་བགྱིས་ཏེ་ཇོ་མོ་སྒྲོལ་མ་
བཞེངས། ཅོག་རོ་བུ་ཆུང་ལ་དཔེར་བྱས་ཏེ་ལྷ་མོ་འོད་ཟེར་ཅན་བཞེངས་པར་བཤད།”[10] ད་དུང་དེ་ལས།
“བར་ཁང་ནི་ཤིང་གླ་བ་དང་སེང་ལྡན་ལ་བྱས། ལྡེར་བཟོའི་རྒྱུ་བ་གླང་གི་གོ་བ་ལ། བཟོ་བོ་རྒྱ་ནག་གི་ལུགས་སུ་
གཙོ་སྐུ་རྣམ་པར་སྣང་མཛད་བཞེངས། དེའི་གཡས་སུ་འདས་པའི་སངས་རྒྱས་མར་མེ་མཛད། གཡོན་དུ་མ་
འོངས་སངས་རྒྱས་བྱམས་པ་བཞེངས། མདུན་དུ་སྣང་སྟོང་གི་ལྷ་ཤཱཀྱ་ཐུབ་པ་བཞེངས། ཚེས་བརྒྱུད་ཀྱི་ལྷ་སྨན་
བླ། ཉའི་ལྷ་ སྣང་བ་མཐའ་ཡས། གཡས་གཡོན་གྱི་འཁོར་ལ་བྱང་ཆུབ་ སེམས་དཔའ་ཉེ་བའི་སྲས་བརྒྱད།
དགེ་སྙེན་ཆེན་པོ་དྲི་མ་མེད་པར་གྲགས་པ། བྱང་ཆུབ་སེམས་དཔའ་དགའ་བའི་དཔལ། ཁྲོ་བོ་རྐང་དང་ཀིང་
ཞེས་བྱ་སྟེ་རྒྱ་ནག་པོའི་སྐད”ཞེས་དང་། “སྟེང་ཁང་གི་ཤིང་ཐམས་ཅད་ཐང་མ་དང་གསོམ་ལ་བྱས། ལྡེར་བཟོ་
རྒྱུ་རས་དང་འཇག་མ་ལ་བཟོ་བོ་རྒྱ་གར་གྱི་ལུགས་སུ་མཛད”[11] ཅེས་པ་དེ་དག་གིས་ཇོ་བོ་ཤཱཀྱ་མུ་ནེ་དང་ཇོ་བོ་མི་
བསྐྱོད་རྡོ་རྗེ་གཉིས་ཀྱི་སྐུ་བརྙན་གྱི་མ་དཔེ་ལྟར། གནའ་བོའི་བོད་བརྒྱུད་ནང་བསྟན་གྱི་སྐུ་བརྙན་བཞེངས་ཚུལ་
རྒྱ་ནག་དང༌། རྒྱ་གར། བལ་ཡུལ། ཡ་གླིང་ལྷོ་མ་བཅས་ཀྱི་བཟོ་ཉམས་ཀྱི་ཤུགས་རྐྱེན་ཟབ་མོ་ཞིག་ཐེབས་
ཡོད་པ་གསལ་བཤད་བྱས་འདུག དེ་ནས་ལོ་ངོ་བརྒྱ་ཕྲག་ཅིག་གི་འཕེལ་རྒྱས་ཁྲོད་བཙན་པོ་ཁྲི་སྲོང་ལྡེའུ་བཙན་
གྱིས་བསམ་ཡས་ལྷ་ཁང་བཞེངས་སྐབས། བོད་རང་གི་ཁྱད་ཆོས་དང་ལྡན་པའི་ལྷ་སྐུ་བཞེངས་ཚུལ་གྱི་ཉམས་
ཐོན་ཡོད། བསམ་ཡས་ལྷ་ཁང་བཞེངས་པ་ནས་གླང་དར་མས་ནང་བསྟན་བསྣུབས་རེག་བར་ཏེ། ལོ་ངོ་དྲུག་ཅུ་
རིང་ལ་བོད་བརྒྱུད་ནང་བསྟན་ཧ་ཅང་འཕེལ་རྒྱས་ཆེ་བའི་སྐབས་ཡིན། བཙན་པོ་ཁྲི་སྲོང་ལྡེའུ་བཙན་དང་ཁྲི་
རལ་བ་ཅན་སོགས་ཀྱིས་ལྷ་ཁང་མང་དུ་བཞེངས་པར། སྐུ་བརྙན་བཞེངས་ཡར་ཡང་འཕེལ་རྒྱས་ཆེན་པོ་ཕྱིན་
ཡོད། བཙན་པོའི་རྒྱལ་རབས་སྐབས་ཀྱི་གསེར་ཟངས་ཀྱི་སྐུ་འདྲ་ནི། དུས་རབས་བཅུ་དྲུག་པའི་ནང་ཀརྨ་
བཀའ་བརྒྱུད་ཀྱི་བླ་མ་བཟོ་བོ་མཁས་པ་པད་མ་དཀར་པོས་བྲིས་པའི《ལི་མ་བརྟག་པའི་རབ་བྱེད་སྨྲ་བའི་ཁ་རྒྱན》
ལས་བོད་བརྒྱུད་ནང་བསྟན་གྱི་འབུར་སྐུ་སོ་སོའི་ཉམས་འགྱུར་གྱི་ཁྱད་ཆོས་དང་དེ་དག་གི་རྒྱུ་ཆ་སོགས་གསལ་བར་
བགར་ཡོད། བཙན་པོ་སྲོང་བཙན་སྒམ་པོའི་སྐབས་སུ་སྐུ་རྒྱུ་གཙོ་བོ་ཟངས་དམར་ལས་བཞེངས་པ། སྐུའི་ཞལ་
རས་རྒྱས་ལ་མཆུའི་སྟེང་འོག་གཉིས་ཅུང་ཆེ་བ། འཛུམ་པའི་རྣམ་པ་ཅན། གདོང་ཅུང་རིང་བ། སྣ་བ་ཧ་
ཅང་མཛེས་པ། མིག་དཀྱུས་རིང་བ། ཞལ་ཧ་ཅང་མཛེས་ལ་ཚད་དང་ལྡན་པ། སྐུ་ལུས་གཟི་བརྗིད་དང་ལྡན་
པ། ཕྱག་ཞབས་གཉིས་མཉེན་པ། ན་བཟའ་ཅུང་ཆུང་བ། འབུར་སྐུའི་ཆ་ཡོངས་ནས་བཟོ་ཉམས་ཧ་ཅང་
མཛེས་པའོ། ། བཞུགས་གདན་གྱི་པད་འདབ་ནི་གཅིག་བརྩེགས་དང་ཡང་ན་ཉིས་བརྩེགས་ཅན་ཡིན། ལ་
ལར་བཞུགས་ཁྲི་དང་བཞུགས་གདན་གང་ཡང་མེད། ལུས་ལ་ཟླ་གམ་གསོལ་བ་དང་རྐང་ལ་ལྷམ་གྱོན་པ་བཅས་
• 7O •



ཁྱིམ་པའི་ཆ་བྱད་ཡིན། ལྷ་སྐུ་གསེར་ཆོས་ཅན་ལ་ཤིང་སྣུམ་དང་འབྲུ་སྣུམ་ལས་གཞན་གང་ཡང་མི་གསོལ།
བཙན་པོ་ཁྲི་ལྡེ་སྲོང་བཙན་གྱི་སྐབས་སུ་ཟངས་སྨུག་པོ་ལས་ལི་སྐུ་རྒྱ་ཆེར་བཟོས་ཏེ་སྔོན་གྱི་ལི་སྐུ་ལས་ཞལ་རས་
རགས་ལ་ཐུང་བ། ཕྱག་མཛུབ་རྣམས་ཕྲ་ཞིང་མཛེས་ལ་ཕྲ་སྣ་ཚོགས་ཀྱིས་བརྒྱན་པ། གཤམ་གྱི་མཐུད་མཚམས་
གཉིས་མཛེས་པ། ལྷ་སྐུ་མང་ཆེ་བ་ལ་དབུ་རྒྱུན་ཡོད་པ། ཆོས་རྒྱལ་སོགས་ཀྱི་སྐུ་བརྙན་ལ་དབུ་ཞ་སོགས་མེད་པ།
དབུ་སྐྲའི་རྒྱན་ཆ་རྣམས་ཕྲག་གོང་གཉིས་སུ་དཔྱངས་པ། ལ་ལར་གསེར་ཚོས་བྱུགས་པ། ལ་ལར་ཞལ་གསེར་
སོགས་ཅི་ཡང་གསོལ་མེད། མངའ་བདག་ཁྲི་རལ་བ་ཅན་གྱི་སྐབས་སུ་འབུར་སྐུ་བཞེངས་ཚུལ་ནི་རྒྱ་གར་བཟོ་
བོའི་ལུགས་བསྐྱངས་པ་མང༌། ལི་དཀར་པོ་ལས་བཟོས་ཏེ་རྒྱ་གར་ཡུལ་དབུས་ཀྱི་བཟོ་ཚུལ་དང་འདྲ་ཆེ། མི་
འདྲ་ས་ནི་ཞལ་རས་ཅུང་ཆུང་ལ། སྤྱན་གྱི་ནང་དུ་ཟངས་སྨུག་པོ་དང་དངུལ་དཀར་པོས་ཕྲ་བརྒྱབ་ཡོད་པས་ཕྲ་
རྒྱུན་བཟོ་བའི་ལག་རྩལ་རྩེར་སོན་ཡོད་པའོ། ། (ལི་སྐུ་ཟངས་ཐང་མ་ཞེས་པའི་ཁྱད་ཆོས་གཙོ་བོ་ནི་དངུལ་དཀར་གྱི་
སྤྱན་དང་ཟངས་སྨུག་པོའི་མཆུ་ཅན་ནོ། །）སྐུ་བརྙན་གྱི་བཟོ་བཀོད་ཤིན་ཏུ་མཛེས་ལ་དབུ་རྒྱན་དང་བཅས་པའོ། །[12]
བསྟན་པ་ཕྱི་དར་སྐབས་ཀྱི་ཟངས་སྐུ་བཞེངས་ཚུལ་ལ་རིགས་གཉིས་ཏེ། དང་པོ་ནི་སྟོད་ཕྱོགས་ནས་དར་བ་སྟེ་ཇོ་
བོ་ཨ་ཏི་ཤ་བོད་དུ་སླེབས་རྗེས་རྒྱ་གར་དང་ཀསྨིར་ལྷ་ སྐུ་བཞེངས་ཚུལ་གྱི་ཤུགས་རྐྱེན་ཆེ་བ་བཀའ་གདམས་ལི་
མའོ། ། དེ་ནི་རང་བྱུང་གི་ཟངས་དང་གསེར་དངུལ་འདྲེས་མར་བླགས་པའི་ལི་མ་སྟེ་བཟོ་ཚུལ་ཤིན་ཏུ་ལེ་
བཀའ་གདམས་པའི་མ་དགོན་ར་སྒྲེང་དགོན་དུ་དེ་ལྟ་བུའི་ལི་མ་ཤིན་ཏུ་མང༌། ཚང་མས་དེ་ལ་བཀའ་གདམས་ལི་
མ་ཞེས་འབོད།[13] གཉིས་པ་ནི་སྨད་ཕྱོགས་ནས་དར་བ་སྟེ། རྒྱ་ནག་དང་ཡ་གླིང་དཀྱིལ་མའི་བཟོ་སྟངས་ཀྱི་
ཤུགས་རྐྱེན་གྱི་ཁྱད་ཆོས་ལྡན་པ། སྨད་ཕྱོགས་ནས་དར་སའི་འབྱུང་ཁུངས་ནི་མཚོ་སྔོན་ཙོང་ཁ་ས་ཁུལ་གྱི་དཔོན་
ཇོ་སྲས་ཀྱིས་མདོ་སྨད་དུ་བོད་ཀྱི་ཚོ་ཁག་བཙུགས་ཏེ། ད་ལྟའི་ཟི་ལིང་ས་ཁུལ་དུ་དགོན་སྡེ་ཆེན་པོ་ལྔ་དྲུག་ཅིག་
བཏབ་སྟེ་ནང་བསྟན་སྤེལ། དེར་ལྷ་སྐུ་ཆེན་པོ་ཞིག་བཞེངས་ཏེ་སྐུ་ལ་གསེར་ཚོས་བྱུགས་ཡོད། ད་དུང་མཐོ་
ཚད་ཁང་པ་ཐོག་བརྩེགས་བཅུ་གསུམ་ཅན་གྱི་སངས་རྒྱས་ཀྱི་སྐུ་བརྙན་ཆེན་མོ་ཞིག་ཀྱང་བཞེངས། དེ་སྔ་མི་ཉག་
རྒྱལ་རབས་དང་བོད་གཉིས་ནི་ཤ་ཉེ་ལྟ་བུའི་འབྲེལ་བ་ཟབ་མོ་ཞིག་ཡོད་པས། མི་ཉག་རྒྱལ་རབས་ཀྱི་ནང་བསྟན་
ལ་བོད་བརྒྱུད་ནང་བསྟན་གྱི་ཤན་ཤིན་ཏུ་ཟབ། བཀའ་བརྒྱུད་དང་ས་སྐྱའི་མཁས་པ་རྣམས་ནི་མི་ཉག་རྒྱལ་
རབས་ནང་དུ་སྙན་གྲགས་ཧ་ཅང་ཆེ། ལ་ལར་གོང་མའི་དབུ་བླ་དང་གོ་ཤི་བཅས་ཀྱི་གོ་གནས་གནང་ཡོད། མི་
ཉག་རྒྱལ་རབས་ཀྱི་བྲིས་སྐུ་དང་ཟངས་སྐུ་བཟོ་རྩལ་ཀྱང་ཧ་ཅང་འཕེལ་རྒྱས་ཆེར་ཕྱིན་ཡོད། ད་ལྟའང་གནའ་
རྫས་ལ་ལ་ཉར་ཡོད། མི་ཉག་རྒྱལ་རབས་ཀྱི་ནང་བསྟན་སྒྱུ་རྩལ་གྱིས་བོད་ལའང་ཤུགས་རྐྱེན་ཟབ་མོ་ཐེབས་ཡོད་
པའོ། །
#
དཔྱད་གཞི་ཡིག་ཆ།
i]འབྲུག་རྒྱུ་དབང་ཆོས་རྗེས་མཛད་པའི་《རྗེ་ཙོང་ཁ་པའི་རྣམ་ཐར》དུ་གསལ། 1988ལོར་མཚོ་སྔོན་མི་རིགས་དཔེ་
སྐུན་ཁང་གིས་བསྐྲུན།
[2]བསོད་ནམས་དབང་འདུས་དང་ཀྲུང་ཀྲུང་ལིས་གཉིས་ཀྱིས་བསྒྲིགས་པའི་《ལྷ་སའི་གནའ་རྫས་ལོ་རྒྱུས》་ཞེས་པར་
གསལ། །
[3]ཉང་ཉི་མ་འོད་ཟེར་གྱིས་མཛད་པའི་《ཉང་ཆོས་འབྱུང》་དུ་གསལ། 1988ལོར་བོད་ལྗོངས་གནའ་རྫས་དཔེ་སྐྲུན་
ཁང་གིས་བསྐྲུན། སྦ་གསལ་སྣང་གི་མཛད་པའི་སྦ་བཞེད་དུ་གསལ། 1990ལོར་སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན།
[4]ཅིན་བེ་ནོས་བྲིས་པའི་《རིན་ཆེན་རྡོ་སྐུ》ཞེས་པར་གསལ། 1998ལོར་སྒྱུ་རྩལ་དཔེ་སྐྲུན་ཁང་གིས་བསྐྲུན།
• 71 •



[5]ཧྥུན་ཧུ་ཅིན་གྱིས་བྲིས་པའི་《ཀྲུང་གོའི་ནང་བསྟན་འབུར་སྐུའི་འཕེལ་འགྱུར》་ཞེས་པར་གསལ། 1998ལོར་སྒྱུ་རྩལ་
དཔེ་སྐྲུན་ཁང་གིས་བསྐྲུན། །
[6]བང་ཅ་ཕིང་གིས་བྲིས་པའི་《བོད་བརྒྱུད་ནང་བསྟན་གསེར་ཟངས་སྐུ་བརྙན》་ཞེས་པར་གསལ། 1996ལོར་གནའ་
རྫས་དཔེ་སྐྲུན་ཁང་གིས་བསྐྲུན།
[7]དཔལ་འབྱོར་བཟང་པོས་བྲིས་པའི་《རྒྱ་བོད་ཡིག་ཚང》་དུ་གསལ། 1986ལོར་བོད་ལྗོངས་མི་དམངས་དཔེ་སྐྲུན་
ཁང་གིས་བསྐྲུན།
[8]ཐང་ཡིག་གསར་མའི་《བོད་བཙན་པོའི་རྒྱལ་རབས》་སུ་གསལ།
[9]， [10]སྦ་གསལ་སྣང་གིས་མཛད་པའི་《སྦ་བཞེད》དུ་གསལ། 1990ལོར་སི་ཁྲོན་མི་རིགས་དཔེ་སྐྲུན་ཁང་གིས་
བསྐྲུན།
[11], [12]ཛ་ཡ་སྤྲུལ་སྐུས་མཛད་པའི་《བོད་ལྗོངས་ནང་བསྟན་སྒྱུ་རྩལ》་དུ་གསལ། 1989ལོར་བོད་ལྗོངས་མི་
དམངས་དཔེ་སྐྲུན་ཁང་གིས་བསྐྲུན།
[13]སུང་རྒྱལ་རབས་དུས་ཀྱི་ལིས་ཡོན་གྱིས་བྲིས་པའི་ཆིན་ཐང་ལོ་རྒྱུས། ཀྲོའུ་ཆིས་ཡོན་གྱིས་དེ་ལས་དྲངས་པའི་ཅོ་སུ་
ལོ་སུང་རྒྱལ་རབས་དུས་ཀྱི་བོད་ཀྱི་སྲིད་དབང་ཞེས་པར་གསལ། 1988ལོར་མཚོ་སྔོན་མི་རིགས་དཔེ་སྐྲུན་ཁང་གིས་བསྐྲུན།
(རྩོམ་སྒྲིག་འགན་ཁུར་བ།
བཀྲ་ཤིས་ཚེ་རིང་། )
• 72 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2)
J. NORTHWESTERN NATIONALITIES UNIVERSITY (Tibetan language)
བོད་བཙན་པོའི་རྒྱལ་རབས་དང་འབྲེལ་བའི་བུད་མེད་གྲགས་ཅན་
གསུམ་གྱི་གནས་ཚུལ་མདོ་ཙམ་བརྗོད་པ།
རྡོ་རྗེ་འཚོ།
(ནུབ་བྱང་མི་རིགས་སློབ་ཆེན་བོད་ཡིག་སྡེ་ཁག་ཞིབ་འཇུག་འཛིན་གྲྭ
ཀན་སུའུ། ལན་གྲུ། 730030)
︽གའ།
[ནང་དོན་གནད་བཤུས] བོད་བཙན་པོའི་དུས་སྐབས་ཀྱིམཛངས་མ་གསུམ་སྟེ། མ་མ་གྲོ་ཞ་སྐྱིད་བརླིང་མ་དང་ཀླུ་སྲིང་
མེར་ལྕམ། རྒྱལ་མོ་ཁྲི་མ་ལོད་བཅས་ཀྱི་འདས་སོང་ལོ་རྒྱུས་ལས། གནའ་བོའི་བོད་རིགས་བུད་མེད་ཀྱི་སྤྱི་ཚོགས་གོ་གནས་
དང་མི་ཚེའི་རིན་ཐང་སྐོར་ཟུར་ཙམ་རེ་རྟོགས་ཐུབ་བོ། །
[བརྡ་ཆད་གཙོ་བོ] བཙན་པོ། རྒྱལ་རབས། བུད་མེད།
[དཔེ་དེབ་དབྱེ་རྟགས]K82[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-73-07
དེ་ཡང་བོད་བཙན་པོའི་རྒྱལ་རབས་ཀྱི་ལོ་རྒྱུས་སྟེང་མཁས་མཛངས་འཇོན་ཐང་ཆེ་ཞིང་ཆོས་སྲིད་གཉིས་ཀར་
བག་ཆགས་བཞག་མྱོང་བའི་བུད་མེད་མང་པོ་བྱུང་ལ། དེ་ལས་བཙན་པོའི་སྲིད་དང་ཐད་ཀར་འབྲེལ་བ་ཡོད་
པའི་བུད་མེད་གྲགས་ཅན་གསུམ་མཆིས་ཏེ། དེ་དག་ནི་མ་མ་གྲོ་ཞ་སྐྱིད་བརླིང་མ་དང་གླུ་སྲིང་མེར་ལྕམ། འབྲོ་
བཟའ་ཁྲི་མ་ལོད་བཅས་ཡིན་ལ། འདིར་བདག་གིས་ཏུན་ཧོང་གཏེར་ཡིག་གཞིར་བཟུང་ནས་དེ་དག་གི་གནས་
ཚུལ་མདོར་བསྡུས་རེ་ངོ་སྤྲོད་པར་བྱ་བ་ལ། །
དང་པོ། མ་མ་གྲོ་ཞ་སྐྱིད་བརླིང་མ།
ཁོང་ནི་བོད་ཀྱི་རྒྱལ་རབས་བདུན་པ་གདགས་ཁྲི་བཙན་པོའི་བཙུན་མོ་ཡིན་ཏེ། ལོ་རྒྱུས་དེབ་ཐེར་ལ་ལར་
འདི་བ་ལ་གདགས་ཀྱི་ལྷ་མོ་དཀར་མོའམ་གདགས་ཀྱི་ལྷ་མོ་ཞེས་སུའང་གསོལ་འདུག དེས་ན་མ་མ་གྲོ་ཞ་སྐྱིད་
བརླིང་མ་འདི་མི་ཇི་འདྲ་ཞིག་ཡིན་པ་དང་དེས་བཙན་པོའི་སྲིད་ལ་བག་ཆགས་ག་འདྲ་ཞིག་བཞག་འདུག་ཅེ་ན།
ཏུན་ཧོང་གཏེར་ཡིག་ཏུ། །དྲི་གུམ་བཙན་པོ་སྐུ་ཆུང་བའི་ཚེ་མཚན་ཇིར་གདགས་ཤེས། ། མ་མ་གྲོ་ཞ་སྐྱི་
བརླིང་མ་ལ་དྲིས་ན། མ་མའི་མཆིད་ནས། སྐྱི་བྲག་མར་བ་ནི་རྙིལ་ཏམ་མ་རྙིལ། དང་མ་འབྲི་སྤངས་ནི་མྱེས་
ཚིག་གམ་མ་ཚིག ། མཚོ་དམ་བེ་དབར་མཚོ་ནི་སྐམས་སམ་མ་སྐམས་ཤེས་མཆི། བྲག་མ་རྙིལ། མཚོ་ཡང་
མ་སྐམས། སྤང་ཡང་མྱེས་མ་ཚིག་ཅེས་བགྱིསྣ། མ་མ་གྲོ་ཞ་མ། རྒས་ནས་རྣ་ལོག་པར་ཐོས་ཏེ། བྲག་ཀྱང་
[རྩོམ་འབྱོར་ཉིན]2002——09-20
[རྩོམ་པ་པོ་ངོ་སྤྲོད] རྡོ་རྗེ་འཚོ། (1968-) ཀན་སུའུ་བླ་བྲང་གི་མི་ཡིན། གཙོ་བོ་བོད་ཀྱི་གནའ་རབས་བརྡ་རྙིང་གི་སྐོར་ཏེ་
ཏུན་ཧོང་དང་ལི་ཡུལ་སོགས་ནས་ཐོན་པའི་ཡིག་རྙིང་ཁག་ལ་དཔྱད་མུས་ཡིན།
• 73 •



རྙིལ། སྤང་ཡང་མྱེས་ཚིག མཚོ་ཡང་སྐམས་ཤེས་ཐོས་ནས། འོན་ཏང་ཆུ་དགུམ་སྲི་དགུམ་གྱིས། དྲི་གུམ་
བཙན་པོར་མཚན་ཐོགས་ཤིག[1] ཅེས་འཁོད་པ་ལས། བླ་རི་སྐྱི་བྲག་མར་བ་རྙིལ་མ་རྙིལ་དང་བླ་མཚོ་དམ་ལེ་
དབལ་སྐམ་མ་སྐམ་དྲི་བར་གཞིགས་ན། ཐོག་མར། མ་མ་གྲོ་ཞ་སྐྱིད་བརླིང་མ་ནི་བོད་ཀྱི་གདོད་མའི་ཆོས་
ལུགས་ཏེ་བོན་གྱི་རིགས་སུ་གཏོགས་པའི་མཚན་མཁན་ཞིག་ཡིན་པ་ཤེས་ཐུབ། རྒྱུ་མཚན་ནི་གནའ་བོའི་བོན་གྱི་
ཕྱུ་མཁན་ཚོས་མཚན་ལྟས་བཟང་ངན་ལ་ལྟ་དུས་བླ་རི་དང་བླ་མཚོ་ལ་བརྟག་པའི་གོམས་སྲོལ་ཡོད་པའི་ཕྱིར་རོ། །
ཡང་འོ་ན་མ་མ་གྲོ་ཞ་ཞེས་པ་འདི་ཅིའི་དོན་ཡིན་ཟེར་ན། འདི་ནི་སྔར་བོད་རྗེ་གཉའ་ཁྲི་བཙན་པོའི་ཡར་སྔོན་
ནས་བོན་གྱི་ཆོས་ལུགས་རྒྱུན་འཛིན་ཞིང་སྐབས་དེའི་སྤྱི་ཚོགས་སུ་གོ་གནས་ངེས་ཅན་མཆིས་པའི་ཁྱིམ་རྒྱུད་ཅིག་གི་
ཡུམ་རུས་ཀྱི་མིང་རེད། འདི་ལ་ལྡེའུའི་ཆོས་འབྱུང་གི་ནང་དུ་གདུང་རྒྱུད་རྒྱལ་པོའི་ལོ་རྒྱུས་འབྲི་སྐབས། སྒམ་
ལྷ་བོ་ལྷ་སྲས་ཀྱི་ཞལ་ནས། དུས་འདིར་ཡུལ་འདིའི་རྗེར་གཤེགས། གདགས་སུ་ནི་གདུག་བརྡལ་ལོ་གསུང་ནས།
བཅུད་ས་བོན་རླུང་དང་འདྲ་བ་གཅིག་དབྱལ་སྡུག་པ་ཏིང་རུམ་གྱི་ལྷུམས་སུ་ཞུགས་པ་ལས། སྲས་གཅིག་
འཁྲུངས་པ་ནི་ལྷ་འོད་གྲགས་ཀྱི་བུ་གུང་གཟིགས་བྱ་བས་རྗེ་གཉའ་ཁྲི་བཙན་པོའི་ལྷ་བོན་བྱས། མ་མ་དྲོ་ཞལ་སྐྱིད་
ལྡིང་གི་རུ་ཚོད་སྔར་རན་ཕུལ། ལྷ་གོས་བསིལ་ལེ་མ་སྤངས་ནས་མི་གོས་དར་ཟབ་གསོལ། ལྷ་གསང་གར་བུ་
སྤངས་ནས་མི་གསང་སྣར་མོ་གསོལ། ལྷ་སྐྱེམས་བྱང་ཁུ་སྤངས་ནས་མི་སྐྱེམས་སྔོན་མོ་དང་དིང་འབྲས་ཆང་སྔོན་
མོ་གསོལ་ནས་མི་ཡུལ་གྱི་འཐིང་དུ་གཤེགས་ཞེས་མ་མ་གྲོ་ཞ་ཚང་གི་མེས་མོ་སྐྱིད་ལྡིང་མ་ལྷ་ཡུལ་ནས་མི་ཡུལ་དུ་
གཤེགས་ཚུལ་བཀོད་པ་འདིར་ལྷ་སྒྲུང་གི་ཉམས་འབུར་དུ་ཐོན་ཡོད། དྲོ་ཞལ་དང་གྲོ་ཞ་ཞེས་པ་སྒྲ་འདྲ་བའི་རྐྱེན་
གྱིས་རུས་གཅིག་ཏུ་ངོས་བཟུང་ན་ཆོག་སྙམ། དེ་ནས་བཟུང་མ་མ་གྲོ་ཞ་འདི་བ་ཚང་ལ་བཙན་པོས་ཐོབ་ཐང་ཁྱད་
པར་ཅན་གནང་ཞིང་། བོད་ཀྱི་ཆབ་སྲིད་བོན་སྒྲུང་ལྡེའུ་གསུམ་གྱིས་བསྐྱངས་ཞེས་པ་དོན་དངོས་དང་མཐུན་
ནོ། ། མ་མ་གྲོ་ཞལ་ཚང་གི་མེས་མོ་སྐྱིད་ལྡིང་མ་ནས་མི་རབས་མང་པོ་བརྒྱུད་རྗེས་སུ། རྗེ་གདགས་ཁྲི་བཙན་
པོས་ཁྱིམ་རྒྱུད་འདི་ཚང་གི་བུ་མོ་སྐྱིད་བརླིང་མ་ཞེས་པ་རང་གི་བཙུན་མོར་བཞེས། འདིའི་སྐོར་ལ་གནའ་བོའི་ཞི་
ལ་རྒྱལ་ཁབ་དག་ཏུ་ཚོ་བའི་དཔོན་པོ་དང་རྒྱལ་ཕྲན་རྒྱལ་བོ་རྣམས་ལྷ་མཆོད་འདྲེ་བཀུར་གྱི་ལུགས་ལ་དད་པ་ཧ་
ཅང་ཆེ་བའི་རྐྱེན་གྱིས་དུར་འཇུག་གི་ཆོ་ག་དང་ཕྱུའི་ལས་ལ་མཁས་པའི་བུད་མེད་ཅིག་རང་གི་ཁབ་ཏུ་བཞེས་ནས་
དེ་ལ་བཀུར་བསྟི་བྱེད་པའི་སྲོལ་ཡོད་དེ།[2] རྗེ་གདགས་ཁྲིས་མ་མ་གྲོ་ཞ་སྐྱིད་བརླིང་མ་རང་གི་བཙུན་མོར་བླངས་
པའི་རྒྱབ་ལྗོངས་ཡང་འདི་དང་འདྲ་སྙམ། མ་མ་གྲོ་ཞ་ སྐྱིད་བརླིང་མ་ བཙན་པོའི་བཙུན་མོར་བཞེས་རྗེས།
མཚན་ལ་གདགས་དཀར་ལྷ་མོར་གསོལ་ཞིང་དེབ་ཐེར་ལ་ལར་འདི་ལ་གདགས་ཀྱི་ལྷ་མོ་དཀར་མོ་ཞེས་ཀྱང་འབོད།
སྲིབས་ཁྲི་བཙན་པོ་དང་གནམ་རྒྱལ་མོ་ཟི་ལིང་ཤོལ་མ་རྗེར་བཤོས་པའི་སྲས་ལ་མཚན་ཅིར་གདགས་མ་མ་དྲོ་ཞ་སྐྱིད་
བརླིང་མ་ལ་དྲིས།[3] ཞེས་པ་དང་། འདི་འཁྲུངས་ཚེ་ཨ་ཕྱི་གདགས་དཀར་ལྷ་མོ་ལ་མཚན་ཅིར་གསོལ་དྲིས་[4]
ཞེས་གོང་འོག་གི་ནང་དོན་སྦྲེལ་ན་མ་མ་དྲོ་ཞ་སྐྱིད་བརླིང་མ་དང་གདགས་དཀར་ལྷ་མོ་གཉིས་ནི་མི་གཅིག་ཡིན་
པར་མ་ཟད། ཨ་ཕྱི་ནི་ཨ་མདོའི་སྐད་དུ་མའི་མའམ་ཕའི་མ་ལ་འབོད་སྟངས་ཡིན་ལ། དེང་སང་དཔའ་རིས་
ཡུལ་ན་སྔར་བཞིན་མའི་མ་མའམ་ཕའི་མ་ལ་ཨ་ཕྱི་ཞེས་འབོད། དེའི་ཕྱིར་ཨ་ཕྱི་གདགས་དཀར་ལྷ་མོ་ནི་གྲི་གུམ་
བཙན་པོའི་ཕའི་མའམ་མའི་མ་གང་རུང་ཞིག་ཡིན་པ་གདོན་མི་ཟ་ཞིང་། ཕལ་ཆེར་མའི་མ་ཡིན་ལས་ཆེ་སྙམ་སྟེ།
རྒྱུ་མཚན་ནི་སྐབས་དེར་བོད་ཀྱི་སྤྱི་ཚོགས་ཀྱི་ཁྱིམ་རྒྱུད་དུ་མའི་གོ་གནས་ཧ་ཅང་མཐོ་བའི་རྐྱེན་ནོ། ། མ་མ་གྲོ་ཞ་
སྐྱིད་བརླིང་མའི་རིགས་རུས་དང་གོ་གནས་ལས་ང་ཚོས་བོད་བཙན་པོའི་ཐོག་མའི་དུས་སུ་མེས་མོ་ལ་མཆོད་བཀུར་
དང་ཡུམ་རྒྱུད་ཀྱི་རུས་དེ་དུས་ཡུན་རིང་བོར་བུད་མེད་ལ་བརྟེན་ནས་བརྒྱུད་པའི་སྲོལ་ཡོད་པའང་ཤེས་ཐུབ་སྟེ།
རང་རྒྱལ་རྒྱའི་ལོ་རྒྱུས་སུའང་ཞ་དང་ཧྲང་། ཀྲོའུ་བཅས་རྒྱལ་རབས་གསུམ་གྱི་རིང་མེས་མོར་བཀུར་མཆོད་དང་
• 74 •



མའི་ཁྱིམ་རྒྱུད་དང་མོ་རྣམས་ལ་དབང་ཆ་ངེས་ཅན་ཞིག་ཡོད་པ་ར་སྤྲོད་བྱ་ཐུབ།[5] གང་ལྟར་མ་མ་གྲོ་ཞ་སྐྱིད་བརླིང་
མ་ནི་བོད་ཀྱི་ལོ་རྒྱུས་དེབ་ཐེར་དུ་འཁོད་ཡོད་པའི་བུད་མེད་འཇོན་ཐང་ཅན་གྱི་ཐོག་མར་སྣང་ངོ༌། །
གཉིས་པ། གླུ་སྲིང་མེར་ལྕམ།
ཁོང་ནི་བཙན་པོ་ གྲི་གུམ་ གྱི་བཙུན་མོ་དང་མཛངས་མི་མི་བདུན་གྱི་ཐོག་མ་རུ་ལས་སྐྱེས་ཀྱི་ཡུམ་རེད།
ལྡེའུའི་ཆོས་འབྱུང་དུ་ཁབ་ཀླུ་བཙུན་མེར་ལྕམ་དུ་འབོད། འདི་དང་བཙན་པོ་གྲི་གུམ་གཉིས་ལ་སྲས་གཉིས་དང་
སྲས་མོ་གཅིག་འཁྲུངས་མོད། གྲི་གུམ་བཙན་པོ་ལོ་ངམ་གྱིས་བཀྲོངས་རྗེས། ཁོ་མོའི་ལས་དབང་དེ་བཙན་པོའི་
རྒྱལ་སྲིད་ཐད་ལ་ཆག་སྒོ་བྱུང་བ་དང་མཉམ་དུ་ཉམ་ཐག་པའི་གནས་སུ་ལྷུང་སྟེ། སྲས་མཆེད་གཉིས་ནི་ཤ་ཁྱི་དང་
ཉ་ཁྱིར་བཏག་སྟེ། ཀོང་ཡུལ་དུ་སྤྲུགསྟེ་བཀྱེའོ། །[6] ལོ་ངམ་གྱིས་ནི་ལྷ་གཅིག་ཆུང་མར་བཟུང་། ལྕམ་སྲིང་
བཞི་(གསུམ་ཡིན་ན་འགྲིག་སྙམ།)ཡི་ཡུམ་ལ་རྟ་རྫི་བཅོལ།[7] ཡིན་ནའང་། ཁོ་མོས་ནམ་ཡང་རང་གི་ཁྱོ་བོ་ལ་དགྲ་ཤ་
ལེན་རྒྱུ་དང་བཙན་པོའི་རྒྱལ་རྒྱུད་དེ་སླར་གསོ་བའི་འདུན་མ་བརྟན་པོར་བཅངས་ཡོད་དེ། རྟ་འཚོར་ཕྱིན་ཏེ་
གཉིད་ལོག་པའི་རྨི་ལམ་དུ། མི་དཀར་མཛེས་པ་ཞིག་དང་བཤོས་པ་རྨིས། གཉིད་ལས་སད་ཚེ་གཡག་དཀར་པོ་
ཞིག་གན་ནས་སོང་བ་མཐོང་། ཟླ་བ་ཚང་ནས་ཁྲག་རླངས་འགུལ་བ་བཙས། འབྲོང་རུ་དྲོད་མོར་བཅུག་ནས་
འོ་མས་བྲན། དྲོད་ཀྱི་བཙོས་པས་དེ་ཡི་ནང་ནས་ནི་ཁྱེའུ་མཛེས་པ་ལྟ་ན་སྡུག་པ་བྱུང་། རུ་ལས་སྐྱེས་དང་ངར་
སོས་པོ་ཞེས་བཏགས།[8] ཞེས་གསུངས་པ་ལ་བལྟས་ན། མི་རྣམས་ལ་དོགས་གཞི་ཞིག་སྐྱེས་ངེས་ཏེ། བཙན་པོ་
བཀྲོངས་ཟིན་པས་རུ་ལོས་སྐྱེས་ཀྱི་ཕ་སུ་ཡིན་པ་དེ་དཔྱད་དགོས་བྱུང་། བོད་ཀྱི་ལོ་རྒྱུས་དེབ་ཐེར་དུའང་འདིའི་
སྐོར་གསལ་བོ་ཞིག་བཀོད་མེད་དེ། ཁ་ཅིག་གིས་མ་མོ་རྟ་རྫི་གཉིད་ལོག་པའི་རྨི་ལམ་ན་ཀླུའི་བུ་འདྲ་བ་དང་བཤོས་
པ་རྨིས་ནས་གཉིད་སད་ཙ་ན་སྔས་མགོ་ནས་གཡག་ཅིག་འདུག་པ་མཐོང་།C91 ཟེར། ཁ་ཅིག་གིས་རྒྱལ་པོའི་བཙུན་
མོ་དང་ཡར་ལྷ་ཤམ་པོའི་སྦྲུལ་བ་ཞིག་འདུས་པ་ལས་བྱུང་བའི་བློན་པོ་རུ་ལས་སྐྱེས་[10] ཞེས་པར་བལྟས་ན། རུ་
ལས་སྐྱེས་ཀྱི་ཕ་འདི་གཡག་གམ་ཡར་ལྷ་ཤམ་པོ་དང་འབྲེལ་བ་ཆེ་སྟེ། མིའི་རིགས་ཀྱི་ཆེས་གདོད་མའི་དུས་ནི་མའི་
རྒྱུད་གཙོ་བོ་བྱས་པ་ཡིན་པས། མི་རྣམས་ཀྱིས་རང་གི་མ་ཁོ་ན་ངོས་འཛིན་པ་ལས་ཕ་སུ་ཡིན་པ་གཙིགས་ཆེན་མི་
བྱེད་དེ། དེ་འདྲ་ཁོ་ཚོའི་མ་དང་རང་གི་རྒྱུད་མཚོན་བྱེད་ཀྱི་སྲོག་ཆགས་སམ་སྐྱེས་དངོས་ག་གེ་མོ་(totem)ཞིག་
འདུས་པ་ལས་མི་རྒྱུད་སྤེལ་བའི་གཏམ་རྒྱུད་ནི་སྐབས་དེ་ལ་མཚོན་ན་སྤྱི་ཚོགས་ཚུར་སྣང་གལ་ཆེན་ཞིག་རེད།[11] དེ་
ནས་བུ་རུ་ལས་སྐྱེས་སྤུས་ལ་འགྲེང་ནུས་ཙམ་ནས་མི་གང་བྱ་གང་ལ་ཕ་ཡོད་ན་ངའི་ཕ་ག་རེ་ང་ལ་སྟོན་ཅིག་ཅེས་སྨྲས་
ནས། མས་ཀྱང་གདོང་བསྟན་ཏེ་ཁྱོད་ཀྱི་ཕ་ནི་རྒྱས་བསད་དོ། ། ཁྱོད་ཀྱི་རྗེ་བོ་བཙན་པོ་ནི་ལོ་ངམ་རྟ་རྫིས་
བཀྲོངས་[12] ཞེས་པ་ལས་ཕ་ནི་རྒྱས་བསད་ཅེས་པ་ནི་ཁ་གཡར་བ་ཙམ་ཡིན་ཏེ། དོན་དངོས་སུ་རུ་ལས་སྐྱེས་ཞེས་
པའི་དོན་ནི་ཕ་སུ་ཡིན་མི་ཤེས་པའི་བྱིས་པ་ལ་ཟེར་ཏེ། ཨ་མདོའི་སྐད་དུ་འདི་ལ་རུ་ཤོར་དང་རུ་སྐྱེས་ཞེས་འབོད་
སྲོལ་ཡང་ཡོད། འོ་ན། རུ་ལས་སྐྱེས་ཀྱི་ཕ་ནི་བཙན་པོའི་རྒྱུད་ཀྱི་མི་ཨེ་རེད་ཅེ་ན། ཆོས་འབྱུང་མཁས་པའི་
དགའ་སྟོན་དུ། རྒྱལ་པོས་(པུ་དེ་གུང་རྒྱལ)མི་མཆོག་རུ་ལས་སྐྱེས་ཁྱོད་ཀྱིས། ། ང་ཡི་ཡབ་ཀྱི་གོ་བགྱིས་རྒྱལ་ས་
བཏོན། ། སྲས་ཀྱི་གོ་བགྱིས་ཡབ་ཀྱི་སྐུ་མཚལ་གཉེར། ། ཆེ་ཆུང་མེད་པའི་མི་ཀུན་ཁྱོད་ལ་སྨོན། ། ཞེས་
པར་དཔག་ན་རུ་ལས་སྐྱེས་ཀྱི་ཕ་ནི་མི་ཕལ་བ་ཞིག་ཡིན་པ་ལས། རྒྱལ་རྒྱུད་ཀྱི་རིགས་མིན་པ་འདྲ། གལ་ཏེ་ཡིན་
ན་ རུ་ལས་སྐྱེས་ཀྱིས་ངེས་པར་དུ་བྱ་ཁྲི་(ཤ་ཁྱི)རྒྱལ་སར་གདན་འདྲེན་དགོས་དོན་མེད་དེ་རང་ཉིད་ཀྱིས་སྲིད་
བསྐྱངས་ཆོག ཡང་བཙུན་མོ་གླུ་སྲིང་མེར་ལྕམ་གྱིས་གསང་བའི་སྒོ་ནས་རུ་ལས་སྐྱེས་བཙས་ཤིང་སྙོར་དགོས་དོན་
ཡང་བུ་འདི་ཆེར་བསྐྱེད་ན་རང་གི་ཁྱོ་བོར་དགྲ་ཤ་ལེན་པ་དང༌། བཙན་པོའི་རྒྱལ་སྲིད་སླར་གསོ་བའི་དམིགས་
ཡུལ་ཁོ་ནའོ། ། དེ་ལས་ཀླུ་སྲིང་མེར་ལྕམ་འདི་སྙིང་སྟོབས་ཆེ་ཞིང་རིག་པ་རྣོ་བའང་རྗེས་སུ་དཔག་ཐུབ། དེ་
1
• 75 •



，
ནས་ རུ་ལས་ སྐྱེས་ ཀྱིས་ རང་ གི་ ཨ་ མའི་ དམིགས་ འདུན་ ལྟར་ལོ་ངམ་འཁོར་ དང༌ བཅས་ པ་ཚར་བཅད་རྗེས།
གཅིག་ན་རང་ཉིད་རྒྱལ་རྒྱུད་དུ་མི་གཏོགས་པ་དང་། གཉིས་སུ་བོད་བཙན་པོའི་དུས་སུ་རྒྱལ་སྲིད་ངེས་པར་དུ་
རྒྱལ་རྒྱུད་དུ་གཏོགས་པའི་སྲས་ཀྱིས་སྐྱོང་དགོས་མ་གཏོགས། གཞན་གང་ཞིག་གིས་གང་བྱུང་དུ་བསྐྱངས་ན་རྒྱལ་
རབས་རྣལ་མར་མི་བརྩི་བའི་གོམས་སྲོལ་མཆིས་པའི་(དཔེར་ན་ལོ་ངམ་རྟ་རྫི་དང་འབྲོ་བཟའ་ཁྲི་མ་ལོད་ཀྱིས་སྲིད་བསྐྱངས་
པ་རྒྱལ་རབས་སུ་རྩིས་མེད་པ་ལྟ་བུས་མཚོན)རྒྱུ་མཚན་གྱིས་སྤོ་བོའི་ཡུལ་ནས་བྱ་ཁྲི་རྒྱལ་སར་གདན་དྲངས། རྒྱལ་སར་
བཏོན་ཚེ་ཡུམ་གྱིས་སྲས་ལ་འཇུས། ། བུ་ཁྱོད་རྒྱལ་རྒྱུད་མ་ཉམས་ཡིན་ངེས་ན། ། རྒྱལ་སྲིད་བརྟན་ཞིང་རྒྱས་
པར་ཤོག།[13] ཅེས་པ་ལས་ཡུམ་གླུ་སྲིང་མེར་ལྕམ་གྱིས་རང་གི་འདོད་དོན་གྲུབ་པས་བརྗོད་ལས་འདས་པའི་ཡིད་ཀྱི་
སྤྲོ་བ་མཚོན་ཡོད་མོད། ཡིན་ནའང་ང་ཚོས་སྲིད་དབང་འཕྲོག་རེས་ཀྱི་གོ་རིམ་འདིའི་ཁྲོད་དུ་ད་རུང་མཉམ་མ་
བཞག་པའི་མི་སྣ་ཞིག་ནི་བྱ་ཁྲི་དང་ཉ་ཁྲི་གཉིས་ཀྱི་སྲིང་མོ་ལྷ་གཅིག་ཡིན་ཏེ། མོས་རང་གི་ཕུ་བོ་བྱ་ཁྲིས་རྒྱལ་སྲིད་
ཟིན་རྗེས། ངའི་ལུས་ན་ལོ་ངམ་གྱི་བུ་ཡོད་ཟེར་ནས་རང་སྲོག་དོར། གནས་ཚུལ་འདི་འཇིག་རྟེན་ན་སྔར་ལྟར་
འཚོ་བཞིན་པའི་ཡུམ་ཀླུ་སྲིང་མེར་ལྕམ་ལ་མཚོན་ན་སྡུག་བསྔལ་ཆེན་པོ་ཞིག་ཡིན་སྲིད་རུང་། བོད་བཙན་པོའི་
རྒྱལ་སྲིད་བརྟན་ཆེད་རང་གི་ཤ་ལས་ཆད་པའི་བུ་མོའང་བློས་གཏོང་ནུས་པར་བལྟས་ན། ངོ་མ་བུད་མེད་ཁྱད་
པར་བ་ཞིག་ཡིན་པ་ཤེས་ཐུབ། མདོར་ན། བཙུན་མོ་གླུ་སྲིང་མེར་ལྕམ་གྱིས་རང་གི་སྐྱེས་སྟོབས་ཀྱི་ཤེས་རབ་
ཁྱད་པར་ཅན་ལ་བརྟེན་ནས་བཙན་པོའི་རྒྱལ་རབས་དེ་ཡང་བསྐྱར་རྒྱུན་སྐྱོང་ཐུབ་སོང་། དེ་ལས་ཁོ་མོ་ནི་བློ་རྒྱ་ཆེ་
ཞིང་མིག་རྒྱ་ཡངས་པ། འཇིག་རྟེན་གྱི་བྱ་བཞག་ཆེན་པོ་རྣམས་འོས་བབས་ཀྱིས་ཐག་གཅོད་ནུས་པ་སོགས་
མཛངས་མའི་ཡོན་ཏན་བརྗོད་ལས་འདས་སོ། །་་
གསུམ་པ། འབྲོ་བཟའ་ཁྲི་མ་ལོད།
འདི་བ་ནི་བཙན་པོ་མང་སྲོང་མང་བཙན་གྱི་བཙུན་མོ་དང་འདས་སྲོང་མང་བོ་རྗེའི་ཡུམ་རེད། ཏུང་ཧོང་
གཏེར་ཡིག་གི་དོན་ཆེན་གནད་བསྡུས་ལས། བྱི་བའི་ལོ་བབསྟེ། ཁྲི་མང་སློན་དགུང་དུ་གཤེགས། བཙན་ཕོ་
སྲས་ཁྲི་འདུས་སྲོང༌། སྒྲིགས་གྱི་ལྷ་ལུང་དུ་བལྟམ་ཞེས་འཁོད་ཡོད་པ་ལས། བཙན་པོ་འདུས་སྲོང་མང་པོ་རྗེ་
གང་ཉིད་མེ་བྱི་ལོ་སྟེ་སྤྱི་ལོ 676ལ་འབྲོ་བཟའ་ཁྲི་མ་ལོད་ཀྱི་སྲས་སུ་འཁྲུངས་ཤིང་། ལོ་དེའི་དགུན་ཁར་ཡབ་
གཤེགས། ལོ་ངོ་གསུམ་ལ་གསང་རྒྱ་བྱས་པའི་མཇུག་ཏུ་བཙན་པོའི་མཚན་གསོལ་ཞིང་ཆབ་སྲིད་ཀྱི་ཁྲི་ལ་བསྐོས།
འོན་ཀྱང་སྲས་ལོ་ན་ཆུང་སྟབས་ཆབ་སྲིད་ཀྱི་འགན་ཡུམ་ཁྲི་མ་ལོད་ཀྱིས་བཞེས་ཤིང་བློན་ཆེན་པོ་མགར་བཙན་སྙ་
ལྡོམ་བུས་སྲིད་སྐྱོང་བར་རམ་འདེགས་བྱས། སྤྱིར་འབྲོ་ཞེས་པ་ནི་བོད་ལྗོངས་ཀྱི་ས་མིང་ཞིག་གམ་གནའ་བོའི་
བོད་ཀྱི་རུས་ཤིག་ཡིན་ཏེ། འདི་ལ་ཏུན་ཧོང་གཏེར་ཡིག་ལས་འོ་ལྡེ་སྤུ་རྒྱལ་པའི་བློན་པོ་རྩལ་ཅན་རིམ་བྱོན་བགྲང་
དུས་ གནའ་བཙན་པོ་འབྲོ་མཉན་(འབྲོ་གཉན་ལྡེའུ）གྱི་རིང་ལ། མཐོན་མྱི་འབྲིང་པོ་རྒྱལ་བཙན་ནུས་བློན་ཆེ་
བགྱིས་ན་ཡང་། ཞེས་ཐོག་མར་མིང་འདི་བྱུང་། དེ་ནས་རྒྱལ་རབས་བཞི་འདས་ཏེ་བཙན་པོ་མང་སྲོང་མང་
བཙན་གྱི་དུས་སུ་འབྲོ་ཚང་གི་དབང་ཐང་ཤིན་ཏུ་ཆེ་བར་གྱུར་ཏེ། ཏུང་ཧོང་གཏེར་ཡིག་ཏུ། ཕགི་ལོ་ལ་བབསྟེ།
བཙན་པོ་དཔྱིད་ཞེ་ཤིང་དུ་གཤེགསྟེ། བཙན་མོ་ཁྲི་མ་ལོན་(ལོད)གྱིས། སྟོན་མོ་ཆེན་པོ་གསོལད། འབོན་ད་
རྒྱལ་ཁྲི་ཟུང་གྱིས། གསེར་ཟངས་ཆེན་པོ་གསོལད་ཅེས་སྤྱི་ལོ675བའི་དཔྱིད་དུས་སུ་བཙན་པོ་མང་སྲོང་མང་
བཙན་ཁོང་ཞེ་ཤིང་ས་ཆ་སྟེ་བཙུན་མོ་འབྲོ་བཟའ་འཁྲུངས་ཡུལ་དུ་ཕེབས་ཤིང༌། འབྲོ་བཟའ་ཚང་གིས་དགྱེས་
སྐྱེམས་ཀྱི་གསོལ་སྟོན་ཆེན་པོ་བཤམས་པ་དང་། དབོན་དར་རྒྱལ་ཁྲི་ཟུང་གིས་གསེར་ཟངས་སོགས་བཙན་པོ་ལ་
འབུལ་ཟོང་གྱ་ནོམ་པ་ཕུལ་བར་བལྟས་ན། འབྲོ་ཚང་གི་དབང་ཐང་སྟོབས་འབྱོར་རྒྱ་ཆེ་བ་ཤེས་ཐུབ་སྟེ། འདི་
འདྲའི་དབང་ ཐང་ འབྱོར་ སྟོབས་ ཅན་ཞིག་དེ་སྔ་བཙན་པོའི་བཙུན་མོའི་འཁོར་ན་བྱུང་ མ་ མྱོང་བར་མངོན།
• 76 •
，



མགར་བཙན་སྙ་ལྡོན་བུས་འབྲོ་བཟའ་ཁྲི་མ་ལོད་ལ་ལོ་ཉེར་ལྔའི་རིང་སྲིད་སྐྱོང་གྲོགས་མཛད་ཡོད་ཀྱང་། ཡིན་
ནའང་། མགར་ཚང་གི་གོ་གནས་དང་དབང་ཐང་ཆེ་དྲགས་པས་བཙན་པོའི་ཆབ་སྲིད་ལ་ཕོག་ཐུག་བཟོ་མདོག་
གི་ཉེན་ཁ་བྱུང་བར་བརྟེན། སྤྱི་ལོ 698ལོར་མགར་ཚང་ལ་བཀྱོན་ ཕབ། དེ་ནས་ལོ་ གཉིས་འགོར་རྗེས།
བཙན་པོ་འདུས་སྲོང་མང་པོ་རྗེས་བཙན་པོའི་དབང་ཐང་སྲ་བརྟན་དུ་གཏོང་ཆེད་དམ་མངའ་ཁོངས་རྒྱ་བསྐྱེད་
ཆེད། གཡུལ་གྱི་བཀོད་འདོམས་ལ་ཕེབས་དགོས་བྱུང༌། ཆབ་སྲིད་ཀྱི་དབང་ཆ་ཚང་མ་འབྲོ་བཟའ་ཁྲི་མ་ལོད་
ཀྱིས་སྒེར་འཛིན་བྱས་པ་དོན་ཆེན་གནད་བསྡུས་སུ་གསལ་ཏེ། བྱི་བའི་ལོ་ལ་བབསྟེ། (སྤྱི་ལོ 700) བཙན་པོ་
དབྱརད་མོང་ཀར་ནས་ཆབ་སྲིད་ལ་ཤ་གུ་ཉིང་སུམ་ཁོལ་དུ་གཤེགས་ཤིང་། སྟོན་བཙན་པོ་གཤེགསྟེ་ག་ཆུར་
དྲངས། ཡུམ་ཁྲི་མ་ལོད་འོན་ཅང་དོ་ན་བཞུགས་ཤིང་། འབའ་ད་ཤི་ཕྱག་བཙལ་བར་ལོ་ཆིག གླང་གྱི་ལོ་
བབསྟེ། (སྤྱི་ལོ701)བཙན་པོ་དབྱརད་གསེར་ཞ་ན་བཞུགས་ཤིང་། ཟོང་ཅུ་དང་ཐེའུ་ཆུར་དྲངསྟེ། ཡུམ་ཁྲི་མ་
ལོད་སྟོད་ཀྱི་མོང་ན་བཞུགས་ཤིང༌། དགུན་བཙན་ཕོ་ཁྲི་རྩེ་ན་བཞུགས་ཅིང་། དཔྱིད་ལྟབ་མར། ཟུང་ཆུ་
དང༌། ཐོའུ་ཅུར་དྲངསྟེ། ཡུམ་ཁྲི་མ་ལོད། ངན་ལམ་ཙལ་སར་པ་ན་བཞུགས་ཤིང་། འདུན་མ་གླགུ་ཆུང་ངུ་
ཞང་བཙན་ཏོ་རེ་ལྷས་བྱིན་དྲ། སེང་གོ་སྣང་ཏོ་རེ་སྐྱེ་ཟུང་གྱིས། བསྡུས་པར་ལོ་གཆིག སྟགི་ལོ་ལ་བབསྟེ།(སྤྱི་
ལོ702）ཡུམ་འོན་ཅང་དོ་ན་བཞུགས་ཅིང་། འདུན་མའང་འོན་ཅང་དོར་བསྡུསྟེ། ཤིང་གྱི་ཏང་ཆེན་པོ་བོར་
བར་ལོ་ཆིག་ཅེས་སོ། ། དེ་ནས་འབྲུག་གི་ལོ་སྟེ་སྤྱི་ལོ704བའི་དཔྱིད་ཀར་བཙན་པོ་འདུས་སྲོང་གི་བཙུན་མོ་
མཆིམས་བཟའ་ལ་སྲས་ཁྲི་ལྡེ་གཙུག་བརྟན་འཁྲུངས། ལོ་དེའི་དགུན་ཁར་འདུས་སྲོང་མང་པོ་རྗེ་གཡུལ་དུ་སྐུ་
གཤེགས་པས། ཆབ་སྲིད་སྔར་བཞིན་འབྲོ་བཟའ་ཁྲི་མ་ལོད་ཀྱིས་བསྐྱངས། འདིའི་བར་དུ་བློན་འབངས་ཁག་
ཅིག་གིས་ངོ་ལོག་གིས་དུས་ཟིང་བསླངས་ཤིང་ཤིང་སྦྲུལ་ལོར་(སྤྱི་ལོ705）ལྡེག་རེན་པ་མནོན་སྣམ་གྲགས་དང་།
ཁེ་རྐད་མདོ་སྣང་སོགས་ངོ་ལོག་པ་གཏེ་བོ་རྣམས་ཚར་བཅད། དབས་ཁྲི་གཟིགས་ཞང་ཉེན་བློན་ཆེན་པོར་
བསྐོས། དེ་ནས་བཟུང་དབས་ཁྲི་གཟིགས་ཞང་ཉེན་གྱིས་རྒྱལ་མོ་ཁྲི་མ་ལོད་ཀྱིས་སྲིད་སྐྱོང་བར་རམ་འདེགས་ཀྱི་
ནུས་པ་གལ་ཆེན་བཏོན། སྤྱི་ལོ710བར་རྒྱལ་མོ་ཁྲི་མ་ལོད་ཀྱིས་ཐང་བོད་བར་གྱི་འབྲེལ་བ་ཛ་དྲག་ཏུ་གྱུར་ཡོད་
པ་དེ་ཞི་བར་ཡོང་ཆེད་རྒྱ་མོ་བཟའ་གྱིམ་ཤིང་ཀོང་ཇོ་བཙན་པོ་ཁྲི་ལྡེ་གཙུག་བརྟན་གྱི་བཙུན་མོར་བསླངས་ཏེ། ལོ་
དེར་ཀོང་ཇོ་བོད་དུ་ཕེབས་ཚེ་རྒྱལ་མོ་ཉིད་ཀྱིས་མཛུབ་སྟོན་འོག་སྟོན་མོ་ཆེན་པོ་མཛད། སྤྱི་ལོ712བར་འབྲོ་
བཟའ་ཁྲི་མ་ལོད་ཀྱིས་བཙན་པོའི་མཚན་རྒྱལ་གཙུག་རུ་ལས་མཚན་ཁྲི་ལྡེ་གཙུག་བརྟན་དུ་གསོལ་ཏེ་རྒྱལ་སར་
དངོས་སུ་བཀོད། བོད་བཙན་པོའི་རྒྱལ་སྲིད་ལོ་ངོ་སོ་དྲུག(སྤྱི་ལོ་676—712)ལ་བསྐྱངས་ཤིང་བོད་ཀྱི་ལོ་རྒྱུས་
སྟེང་གི་བུད་མེད་འཇོན་ཐང་ཅན་འབྲོ་བཟའ་ཁྲི་མ་ལོད་ཀྱང་ལོ་འདིར་སྐུ་གཤེགས། རྒྱ་ནག་གི་སྒྲོས་ལས་མཆེད་
པའི་བོད་ཀྱི་ལོ་རྒྱུས་སྐད་རིགས་གཞན་དུ་བྲིས་པ་ཞིག་སྣང་བར། བོད་ཀྱི་རྒྱལ་མོ་མཚན་མི་གསལ་བ་ཞིག་གི་སྐོར་
བྲིས་ཏེ། རྒྱལ་མོ་དེས་སྟོད་ཐུང་སྔོ་ནག་ཕུ་ཐུང་གི་ཁ་ས་ལ་རེག་ཙམ་དུ་རིང་བ་ཞིག་གྱོན། སྨད་ལ་དར་གོས་
ནག་པོའི་ཤམ་ཐབས་གྱོན། སྐྲ་ལྷས་མ་ཆུང་ངུ་མང་དུ་བྱས་ཤིང་། རྣ་བ་ལ་ཨ་ལོང་བཏགས། ལྷམ་ཟོ་ཡི་བྱ་བ་
གྱོན། དགུན་དུས་སུ་པགས་པའི་གྱོན་པ་ཕྱི་ལ་ཚེམས་དྲུབ་སྣ་ཚོགས་ཡོད་པ་ཞིག་གྱོན། (རྒྱལ་མོ)གྲོངས་དུས་ཤ་
རུས་རྣམས་གསེར་ཕྱེ་དང་མཉམ་དུ་བསྲེས་ནས། སྣོད་དུ་བཅུག་སྟེ་ས་ལ་སྦ་ཞེས་[14] པའི་ནང་དོན་ལ་དཔག་ན་
འདིར་རྒྱལ་མོ་མཚན་མི་གསལ་བ་ནི་འབྲོ་བཟའ་ཁྲི་མ་ལོད་ཡིན་པ་འདྲ། འབྲོ་བཟའ་ཁྲི་མ་ལོད་ཀྱིས་སྲིད་
བསྐྱངས་པའི་གྲུབ་འབྲས་འབུར་དུ་ཐོན་པས་མཐའ་བཞིའི་རྒྱལ་ཁབ་ལ་བག་ཆགས་ཅུང་ཆེན་པོ་བཞག་ཡོད་པ་
རྒྱའི་གནའ་བོའི་ལོ་རྒྱུས་དེབ་ཐེར་འགའ་རེ་ན་མཐོང་རྒྱུ་འདུག ཡིན་ནའང་། བོད་ཀྱི་ལོ་རྒྱུས་དེབ་ཐེར་མང་
པོ་ཞིག་ན་འདི་བས་སྲིད་བསྐྱངས་པའི་གནས་ཚུལ་གསལ་བོ་བྲིས་མེད་པས་ཕལ་ཆེར་བུད་མེད་ཅིག་ཡིན་པའི་ཆ་
• 77 •



་་
ནས་སྔོན་བྱུང་མཁས་པ་རྣམས་ལ་ཁས་ལེན་པའི་སྲོལ་མེད་པ་འདྲ། མཁས་དབང་དགེ་འདུན་ཆོས་འཕེལ་ཁོ་
ནས་སྤོབས་པ་ཆེན་པོ་བསྐྱེད་ནས་རྒྱལ་མོ་འདི་ཞེས་ཁས་བླངས་ཡོད་པ་ཉིད་ཀྱི་གསུངས་རྩོམ་དུ་གསལ། །
བཞི། བུད་མེད་འདི་གསུམ་གྱི་ཁྱད་ཆོས་བསྡུར་ནས་བཤད་པ།
བུད་མེད་འདི་གསུམ་གྱི་ལོ་རྒྱུས་རྒྱབ་ལྗོངས་བསྡུར་ནས་བལྟས་ན། འདྲ་ས་དང་མི་འདྲ་སའི་ཁྱད་ཆོས་
ཆེན་པོ་གཉིས་མཆིས་སྟེ། སོ་སོར་དབྱེ་ནས་བཤད་ན་འདི་ལྟ་སྟེ། །
1. འདྲ་ས་ནི། འདི་གསུམ་པོ་སོ་སོར་གདགས་ཁྲི་བཙན་པོ་དང་གྲི་གུམ་བཙན་པོ། མང་སྲོང་མང་བཙན་
བཅས་བོད་རྒྱལ་བཙན་པོ་གསུམ་གྱི་བཙུན་མོར་སྣང་བས། ཁོ་མོ་ཚོས་རྒྱབ་རྟེན་བཙན་ཞིང་དབང་ཐང་ཆེ་བ་
དེའོ། ། ཐོག་མར། མ་མ་གྲོ་ཞ་སྐྱིད་བརླུང་མའམ་གདགས་ཁྲི་ལྷ་མོ་ཁོང་ཉིད་ཀྱི་ཁྱིམ་རྒྱུད་དང་དབང་ཐང་དེ་
འདི་དང་འདི་འདྲ་བ་ཞིག་ཡིན་ཞེས་ལོ་རྒྱུས་དེབ་ཐེར་དག་ཏུ་ཁ་གསལ་བ་ཞིག་གླེང་ཡོད་པ་མ་མཐོང་ཡང་། དེས་
བཙུན་མོའི་གོ་གནས་ཟིན་ཞིང་ཡང་སྐབས་དེར་ཆབ་སྲིད་བོན་སྒྲུང་ལྡེའུ་གསུམ་གྱིས་སྐྱོང་བཞིན་པར་དཔག་ན་
དེའི་རྒྱབ་རྟེན་ས་གཙོ་བོ་ནི་བོན་གྱི་སྐུ་གཤེན་འཁོར་དང་བཅས་པ་ཡིན་དགོས་སྙམ་སྟེ། འདི་དང་བསྡུར་ན།
བཙུན་མོ་གླུ་སྲིང་མེར་ལྕམ་གྱི་གནས་བབ་དེ་འདྲ་ལེགས་པོ་ཞིག་མིན་རུང་། དེར་ཡང་རྒྱབ་རྟེན་ངེས་ཅན་ཞིག་
ཡོད་པ་རྗེས་སུ་དཔག་ནུས་ཏེ། རྒྱལ་པོའི་བཙུན་མོ་དང་ཡར་ལྷ་ཤམ་པོའི་སྤྲུལ་བ་ཞིག་འདུས་པ་ལས་བྱུང་བའི་རུ་
ལས་སྐྱེས་དང་། བུ་དེ་དགུང་ལོ་བཅུ་གཉིས་ལ་ཕྱིན་ཚེ་ངའི་ཕ་གང་ཡིན་ཞེས་དྲིས་པར་རྐྱེན་བྱས་ཏེ་ཡུམ་གྱིས་
བཀའ་དང་འབངས་འཁོར་འགས་རོགས་སྐྱོར་ལ་བརྟེན་ནས་ཡབ་ཀྱི་དགྲ་ཤ་ལེན་ཕྱིར་ཐབས་ཀྱིས་ལོ་ངམ་དུག་
གིས་བསད་པ་དང་ཆབས་ཅིག་ཏུ་དམག་དྲངས་ཏེ་མཁར་གྱི་ཕ་རོལ་ཞུགས་ཏེ་ཉང་རོ་ཤམ་པོའི་མཁར་ཕབ་ཅིང་ལོ་
ངམ་གྱི་འཁོར་ལྷག་ལུས་མེད་པར་བསད་[15] ཅེས་པ་ལས་ང་ཚོས་སྐབས་དེར་ལོ་ངམ་གྱིས་བོད་ཀྱི་སྲིད་དབང་
བཟུང་ཡོད་ཀྱང་བོད་ཀ་གཡག་དྲུག་གཙོ་བྱས་པའི་བཙན་པོའི་རྒྱལ་རྒྱུད་ཀྱི་སྟོབས་ཤུགས་དང་དམངས་སེམས་སྔར་
བཞིན་མ་ཉམས་པར་ཡོད་པ་ཤེས་ཐུབ། བཙུན་མོ་གླུ་སྲིང་མེར་ལྕམ་གྱིས་ཕྱི་ནང་གི་མཐུན་རྐྱེན་འདི་དག་ལ་
བརྟེན་ནས་རང་གི་འདོད་དོན་གྲུབ། དེ་མིན་ན་རུ་ལས་སྐྱེས་ཁོ་ནས་ལོ་ངམ་གྱི་དོ་ཟླར་མི་འོངས་སོ། ། ཡང་
འབྲོ་བཟའ་ཁྲི་མ་ལོད་ནི་བཙན་པོའི་དུས་ཀྱི་སྐུ་དྲག་གི་ཁྱིམ་རྒྱུད་ཆེན་པོ་ཞིག་གི་བུ་མོ་ཡིན་པ་སྔར་བརྗོད་ཟིན།
ཁོ་མོ་ལ་རྒྱལ་མོའི་དབང་ཐང་ཐོབ་ཐུབ་པ་དེ་ནི་རང་གི་སྙིང་སྟོབས་དང་ཤེས་རབ་ལས་གཞན་ད་དུང་ཕྱིའི་མཐུན་
རྐྱེན་མང་པོ་ཞིག་འཛོམས་པ་ལ་རག་ལས་ཏེ། དཔེར་ན་བཙན་པོའི་སྐུ་ན་ཕྲ་བའམ། ཡང་ན་བཙན་པོ་སྐུ་
གཤེགས་པ་ལྟ་བུའོ། ། དེ་མིན་ད་རུང་ཁྱིམ་རྒྱུད་ཀྱི་དབང་ཐང་དང་འབྲེལ་བ་དམ་པོ་ཡོད་སྙམ། འདི་བས་
རྒྱལ་རབས་གསུམ་(མང་སྲོང་མང་བཙན་དང་འདུས་སྲོང་མང་པོ་རྗེ། ཁྲི་ལྡེ་གཙུག་བརྟན་གསུམ་གྱི་སྲིད་བསྐྱངས་པའི་
རིང་།)གྱི་བཙན་པོ་ལ་སྲིད་སྐྱོང་གྲོགས་སམ་རང་ཉིད་ཀྱིས་དངོས་སུ་སྲིད་ཀྱི་དོན་ཆེན་རྣམས་ཐག་བཅད་མྱོང་།
དེའི་ཕྱིར། བོད་ཀྱི་ལོ་རྒྱུས་སྟེང་དུ་བཙན་པོའི་ཆབ་སྲིད་ལ་ཐད་ཀར་ཁ་ལོ་སྒྱུར་མྱོང་བའི་བུད་མེད་འདི་གཅིག་པུ་
ལས་གཞན་མ་བྱུང་ངོ༌། ། །
2. མི་འདྲ་ས་ནི། འདིར་མི་འདྲ་ས་ནི་གཙོ་བོ་འདི་གསུམ་བྱུང་བའི་དུས་རབས་དང་ལོ་རྒྱུས་རྒྱབ་ལྗོངས།
ཕྱག་རྗེས་བཅས་ཐ་དད་དུ་སྣང་བ་དེ་ཡིན་ཏེ། ཐོག་མར་བཙུན་མོ་འདི་གསུམ་བོད་བཙན་པོ་རྒྱལ་རབས་སྐབས་
སུ་བྱུང་བའི་མི་སྣ་ཡིན་པ་འདྲ་ནའང༌། དེ་དག་བཙན་པོ་གཅིག་གི་བཙུན་མོ་མིན་པར་སྔ་ཕྱི་བཙན་པོ་གསུམ་གྱི་
བཙུན་མོ་ཡིན་པ་གོང་དུ་བཤད་ཟིན་ལྟར་ཡིན་ལ། དེ་བས་དེ་དག་གི་ལོ་རྒྱུས་རྒྱབ་ལྗོངས་ལའང་དུས་རབས་ཀྱི་
ཁྱད་པར་ཡོད་པ་ཤེས་དགོས་སོ། ། གཞན་ཕྱག་རྗེས་ཐད་ནས་གླེང་ན། གལ་སྲིད་མ་མ་གྲོ་ཞ་སྐྱིད་བརླིང་མས་
བཙན་པོ་ལ་བཀྲ་མི་ཤིས་པའི་མཚན་འདོགས་ངན་པར་རྐྱེན་བྱས་ཏེ་གྲི་གུམ་བཙན་པོ་གྲི་ཁར་བཀྲོངས་པ་བདེན་ཚེ།
ང་ཚོས་ཁོ་མོ་བཙན་པོའི་ཆབ་སྲིད་ཉམས་རྒུད་དུ་གཏོང་མཁན་གྱི་འགོང་གཏེ་རེད་སྙམ་པ་ལས། འདི་བའི་ཕྱག་
• 78 •



རྗེས་སུ་ངོས་འཛིན་པ་ག་ལ་རིགས་མོད་ཀྱང་། བཙན་པོ་དགྲ་ལ་ཤོར་བའི་རྒྱུ་མཚན་ངོ་མ་དེ་རྐྱེན་གང་ལ་ཐུག་
ཡོད་པ་ད་དུང་དཔྱད་གཞི་ཤིན་ཏུ་ཆེའོ། ། དེ་ནས་བཙན་པོའི་རྒྱལ་རྒྱུད་འདི་བོན་གྱིས་གཏོར་བརླག་བྱས་ཏེ་
རིགས་རྒྱུད་གཞན་གྱི་དབང་དུ་ཤོར་དུས། ཀླུ་སྲིང་མེར་ལྕམ་ཞེས་པའི་བུད་མེད་འདིས་ལོ་ངོ་བཅུ་ཕྲག་ལྷག་གི་
འབད་པར་བརྟེན་ནས་ཉམས་ཆག་ཏུ་འགྲོ་ལ་ཉེ་བའི་རྒྱལ་རབས་འདི་སླར་ཡང་གསོ་ཐུབ་སོང་། སྐབས་དེའི་
བཙན་པོའི་རྒྱལ་རབས་ལ་མཚོན་ན་མཛད་རྗེས་འདི་ནི་ཆེས་བླ་ན་མེད་པ་ཞིག་གོ། ཡང་འབྲོ་བཟའ་ཁྲི་མ་ལོད་ནི་
བོད་བཙན་པོའི་སྲིད་དབང་སྲ་བརྟན་དང་རྒྱ་བོད་གཉིས་ཀྱི་འབྲེལ་བ་ཇེ་ལེགས་སུ་གཏོང་ཆེད་གྱིམ་ཤིང་ཀོང་ཇོ་
བོད་དུ་བསུ་བ་དང་ལི་ཡུལ་སྡེ་བཞི་བོད་ཀྱི་དབང་དུ་བཅུག་པ་སོགས་དམག་དོན་དང་ཕྱི་འབྲེལ་གྱི་ཐད་ལ་ཤིན་ཏུ་
མཁས་པའི་ཆབ་སྲིད་པ་ཞིག་རེད། ཁོ་མོས་བོད་བཙན་པོའི་རྒྱལ་རབས་ལ་བཞག་པའི་མཛད་རྗེས་དེ་ཆབ་སྲིད།
དཔལ་འབྱོར། རིག་གནས། དམག་དོན། ཕྱི་འབྲེལ་བཅས་ཕྱོགས་སོ་སོ་ནས་འབུར་དུ་ཐོན་ཞིང་། ཁོ་མོ་
དང་འདྲ་པ་བཙན་པོ་སྲོང་བཙན་དང་ཁྲི་སྲོང་ལྡེ་བཙན་གཉིས་ཀ་ལས་གཞན་སུས་ཀྱང་འགྲན་ཟླ་བྲལ་བས་སྐབས་
དེའི་སྤྱི་ཚོགས་སུ་འདི་འདྲའི་བུད་མེད་རྣམ་དཔྱོད་ཅན་ཞིག་བྱུང་བ་ནི་ཧ་ཅང་ཡ་མཚན་པ་ཞིག་རེད། །
གོང་གི་བུད་མེད་འདི་གསུམ་པོ་ལས་གཞན་སྲོང་བཙན་སྒམ་པོའི་སྐུ་སྲིང་སད་མར་ཀར་ཡང་ཤིན་ཏུ་་་
མཛངས་ཡོན་བཀྲ་བ་ཞིག་ཡིན་ཏེ། སྐབས་དེར་ཉམ་རྒུད་དུ་འགྲོ་བཞིན་པའི་ཞང་ཞུང་མངའ་འོག་ཏུ་འཇུག་
སླད་དུ་སད་མར་ཀར་འདི་བ་ཞང་ཞུང་གི་རྗེ་བོ་ལིག་མི་རྒྱའི་བཙུན་མོར་བྱོན། འདིས་ནང་མ་བྱས་ཏེ་ཞང་ཞུང་
བཙན་པོའི་དབང་དུ་བསྡུས། འོ་ན་ཁོ་མོ་འདིར་མ་འཁོད་པ་ཅིའི་ཕྱིར་ཞེ་ན། དེ་ནི་ཁོ་མོ་བཙན་པོའི་སྲིད་དང་
འབྲེལ་བ་ཐད་ཀར་བ་བྱུང་མེད་པས་མ་སྤྲོས་པ་ཡིན་ལ། འདིར་ངེས་པར་ཤེས་དགོས་པ་ནི་སད་མར་ཀར་གྱིས་
གཅིག་གྱུར་གྱི་བོད་བཙན་པོའི་རྒྱལ་ཁབ་འཛུགས་པ་ལ་མཛད་རྗེས་སྙོན་མེད་བཞག་ཡོད་པ་དེའོ། །
མཆན་འགྲེལ།
[1],[6]P. 15《བོད་ཀྱི་བརྡ་རྙིང་ཡིག་ཆ་རྩ་ཆེན་བདམས་བསྒྲིགས་རྣམས་ཀྱི་ཚིག་དོན་ཀུན་ནས་ཁྲོལ་བར་བྱས་པ་རབ་
གསལ་མེ་ལོང》ཀན་སུའུ་མི་རིགས་དཔེ་སྐྲུན་ཁང་། 2001ལོའི་ཟླ4བར་དཔར་བསྐྲུན་བྱས།
[2]《 R.%e »[&] f&་ཎྞཙྪཱ ཙྪ%EJ#ཊྚ 1995 FE HE
[3]P. 244 [9]P. 246《ལྡེའུའི་ཆོས་འབྱུང》མཁས་པ་ལྡེའུ་ཡིས་མཛད། བོད་ལྗོངས་མི་དམངས་དཔེ་སྐྲུན་ཁང་
གིས1987ལོར་དཔར་བསྐྲུན་བྱས།
[4]P. 160 [7]P. 162[8]P. 162[13]P. 163《ཆོས་འབྱུང་མཁས་པའི་དགའ་སྟོན》མི་རིགས་དཔེ་སྐྲུན་ཁང་
གིས1986ལོར་དཔར་བསྐྲུན་བྱས།
[5],[11] 《F #*#tཎྞ#》 9kg#*ཙྪཱ 2$DE HE}} 1983 FE HE
[10]P. 17《དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས》གཙོས་མི་རིགས་དགེ་ཐོན་སློབ་གྲྭའི་བསླབ་དེབ་སྣམ་དཔར་མ།
[12]、[14]P. 245 《དགེ་འདུན་ཆོས་འཕེལ་གྱི་གསུང་རྩོམ》(པོད་གསུམ་པ)བོད་ལྗོངས་བོད་ཡིག་དཔེ་རྙིང་དཔེ་
སྐྲུན་ཁང་གིས1994ལོར་དཔར་བསྐྲུན་བྱས།
[15]P. 34《 བོད་ཀྱི་ལོ་རྒྱུས་གཞོན་ནུ་དགའ་བའི་གཏམ་ཕྲེང》ཀན་སུའུ་མི་རིགས་དཔེ་སྐྲུན་ཁང་གིས1998ལོར་དཔར་
བསྐྲུན་བྱས།
(རྩོམ་སྒྲིག་འགན་ཁུར་བ།
ཁྲི་བསམ་གཏན།)
• 79 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002.（2)
J. NORTHWESTERN NATIONALITIES UNIVERSITY (Tibetan language)
-
-
---
-
-
སྐད་གཉིས་དངོས་ལུགས་སློབ་གསོའི་སློབ་དེབ་དང་
སློབ་ཁྲིད་བྱེད་སྟངས་སྐོར་གླེང་བ།
སྐལ་བཟང་སྐྱིད།
(ནུབ་བྱང་མི་རིགས་སློབ་ཆེན་དངོས་ལུགས་སློབ་གླིང་། ཀན་སུའུ།
ལན་གྲུ། 730030)
།
།
།
།
།
།
།
།།
[ནང་དོན་གནད་བཤུས] སྐད་གཉིས་དངོས་ལུགས་འཛིན་གྲྭའི་སློབ་མར་མཚོན་ན། སྤྱི་མཚན་ཡོད་ལ་རང་མཚན་ཡང་
དམིགས་སུ་ཡོད་པས། དེ་ལ་དེ་བསྟུན་གྱི་སློབ་དེབ་རྩོམ་སྒྲིག་གི་ཐད་རྒྱ་བོད་ཤན་སྦྱར་དུ་རྩོམ་སྒྲིག་བྱས་ན་དགེ་མཚན་ཆེ་ཞིང་།
སློབ་འཁྲིད་བྱེད་ཐབས་ཀྱི་ཆ་ནས་ཀྱང་དགེ་རྒན་གྱི་མཛུབ་འཁྲིད་གཙོ་བོ་བྱེད་པ་གལ་ཆེ་ལ། སློབ་མས་སྦྱོང་ཐབས་ཀྱི་ཆ་ནས་
བློར་འཛིན་གྱི་ཐབས་ལས་གོ་བ་དཔྱིས་ཕྱིན་དུ་ལེན་རྒྱུ་གཙོ་བོ་བྱེད་པ་གལ་ཆེའོ། །
[བརྡ་ཆད་གཙོ་བོ] སྐད་གཉིས་སློབ་གསོ། དངོས་ལུགས། རྒྱ་བོད་ཤན་སྦྱར་བསླབ་དེབ།
[དཔེ་དེབ་དབྱེ་རྟགས]G752[ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-80-07
དེ་ཡང་རང་ཉིད་ཀྱི་ལས་གཉེར་དབང་གིས་དུས་རྒྱུན་དུ་སྐད་གཉིས་འཛིན་གྲྭའི་དགེ་རྒན་དང་སློབ་མ་
རྣམས་དང་འབྲེལ་འདྲིས་བྱས་ཤིང་། མཆོད་རྟེན་ལ་འགྲོག་ན་ཀ་རག་ཅེས་པ་ལྟར་ནམ་རྒྱུན་ཁོ་ཚོ་དང་ལྷན་དུ་
ལབ་གླེང་གྲོས་མོལ་གྱིས་བསམ་བློ་བརྗེ་རེས་བྱས་པ་ལས་ངང་ངམ་ཤུགས་ཀྱིས་སྐད་གཉིས་སློབ་གསོ་ཐད་ཀྱི་ཤེས་བྱ་
དང་ཉམས་མྱོང་མི་ཉུང་བ་ཞིག་རང་གི་རྒྱུད་ལ་འབྱོར། དེ་ལྟར་ཐོབ་པའི་ཤེས་བྱ་དང་འབྲེལ་ཡོད་ཡིག་ཆའི་
དགོངས་དོན་གཞིར་བཅོལ་ཐོག རང་གིས་སྐད་གཉིས་འཛིན་གྲྭའི་སློབ་དེབ་འདེམ་སྒྲིག་དང་སློབ་ཁྲིད་བྱེད་
སྟངས། དགེ་རྒན་གསོ་སྐྱོང་བཅས་ཀྱི་ཐད་ལ་བསམ་བློ་ཡང་ཡང་བཏང་གཤིས། རང་ཉིད་ལ་གཤམ་གྱི་ལྟ་ཚུལ་
འདི་དག་བྱུང་ཞིང་། བློ་ལྡན་དག་ལ་བསམ་བློ་བརྗེ་རེས་བྱེད་ཆེད་འདིར་རང་བློས་གང་ལྕོགས་ཀྱིས་འབྲི་ཁུལ་
ཙམ་བྱས་མོད། ནོར་འཁྲུལ་གྱི་རིགས་འབྱུང་བར་སྲིད་པས་མཁྱེན་དཔྱོད་ལྡན་པའི་དགེ་སློབ་རྣམས་ཀྱིས་དག་
བཅོས་ཡོ་བསྲང་ཡོད་པར་མཛོད་ཅིག།
གཅིག སློབ་དེབ་སྐོར་གྱི་གནད་དོན་འགའ།
སློབ་དེབ་ནི་རིག་གནས་ཀྱི་ཐེག་བྱེད་ཡིན་པ་སྟེ། དེ་ལས་སློབ་ཁྲིད་ཀྱི་རྩ་དོན་གསལ་བོར་མཚོན་ཞིང་སློབ་
གཞིའི་ནང་དོན་ཡང་གོ་རིམ་མ་འཁྲུལ་བར་མཚོན་པ་མ་ཟད། དགེ་རྒན་གྱིས་འཁྲིད་སྐྱོང་བའི་རྟེན་ས་དང་སློབ་
གཅིག
སློབ་རྗེ
གཙོ་བོ་སྐད་གཉིས་སློབ་གསོ་
[རྩོམ་འབྱོར་ཉིན]2002—03-28
[རྩོམ་པ་པོ་ངོ་སྤྲོད] སྐལ་བཟང་སྐྱིད། (1966) མཚོ་སྔོན་ས་གྲུ་བཞི་ཆ་ཚང་གི་མི་ཡིན།
དང་ཡིག་ཚགས་དོ་དམ་ཕྱོགས་ལ་དཔྱད་མུས་ཡིན།
• 80 •



ir
མས་ཤེས་རིག་སྦྱོང་བའི་འབྱུང་གནས་བཅས་ཡིན་པས། དགེ་སློབ་གཉིས་ཀའི་ཕྱོགས་ནས་བཤད་ན། དཔེ་ཆ་
ནི་ངེས་པར་མཁོ་བའི་ལག་ཆ་ཞིག་ཡིན་པ་སྨྲས་མེད་རེད། དེ་ཡང་སློབ་དེབ་དེ་ངེས་པར་དུ་སློབ་མའི་དོན་དངོས་
ཆུ་ཚད་དང་བསྟུན་པ་གལ་ཆེ་ཞིང་། སློབ་མས་སློབ་སྦྱོང་གི་སྐབས་སུ་བློ་ཁ་དང་མཐུན་པའི་སློབ་དེབ་ཅིག་ཅི་ནས་
མེད་མི་རུང༌། སྒོས་སུ་སྐད་གཉིས་དོན་དུ་གཉེར་བའི་སློབ་མར་མཚོན་ན། གཉེར་བྱའི་སྐད་གཉིས་རང་ངོས་སུ་
ཐུན་མིན་གྱི་རང་ཆོས་ཡོད་པས། རྒྱལ་ཡོངས་སུ་ཁྱབ་བརྡལ་དུ་བཏང་བའི་དགེ་འོས་སློབ་གྲྭས་བེད་སྤྱོད་པའི་
སློབ་དེབ་དང་བསྡུར་ན། དེ་གཉིས་ཀྱི་བར་དུ་མི་གཅིག་ས་མང་པོ་ཞིག་ཡོད། དེས་སློབ་གྲྭ་སོ་སོའི་ཁྱད་ཆོས་
དང་དམིགས་བསལ་རང་བཞིན་ལ་དོ་སྣང་བྱ་དགོས་པ་བསྟན། ལོ་ངོ་དུ་མའི་རིང་གི་སློབ་གསོའི་ལག་ལེན་ཁྲོད་
དུ་ང་ཚོར་ཉམས་མྱོང་དང་ཤེས་རྟོགས་གསལ་བོ་ཞིག་འདྲོངས་ཐུབ་པ་ནི། སློབ་དེབ་ལེགས་སྒྲིག་གི་ཐད་ལ་
མཐོང་ཆེན་དང༌། ཐུན་མོང་མ་ཡིན་པའི་རང་གཤིས་འབུར་དུ་ཐོན་པའི་སྐད་གཉིས་སློབ་དེབ་རྩོམ་འབྲི། སྐད་
གཉིས་ཤན་སྦྱར་གྱི་ཁྲིད་གཞི་དང་སློབ་ཁྲིད་ཤིན་ཏུ་གལ་ཆེན་ཏུ་འཛིན་དགོས་པ་དེ་ལགས།
མི་རིགས་རང་ཉིད་ཀྱི་སྐད་རིགས་དང་ཡི་གེ་ཡོད་པའི་གྲངས་ཉུང་མི་རིགས་སློབ་མས་རང་བྱུང་རིག་པ་དང་
བཟོ་སྐྲུན་རིག་པ་སོགས་ལ་ཐོས་བསམ་བྱེད་སྐབས། སྐད་ཡིག་གང་ཞིག་བེད་སྤྱོད་བྱ་རྒྱུ་ནི་ད་ལྟ་ད་དུང་ཚོད་ལྟ་
བྱེད་བཞིན་པའི་སྒང་ཡིན། སྔོན་ཆད་མི་ལ་ལས། སློབ་གྲྭ་ཆེན་མོའི་སློབ་དེབ་ཐམས་ཅད་བོད་ཡིག་ལ་བསྒྱུར་
ནས་བོད་ཡིག་གི་ཐོག་སློབ་ཁྲིད་བྱེད་དགོས་པ་དང་། ཐ་ན་བོད་ཀྱི་སྐད་ཡིག་གི་ཐོག་ནས་རང་བྱུང་ཚན་རིག་
ཕྱོགས་ཀྱི་དངོས་གཞིའི་སློབ་མའམ། ཡང་ན་ཞིབ་འཇུག་སློབ་མ་བསྡུ་བ་དང་གསོ་སྐྱོང་བྱེད་རྒྱུའི་ལྟ་ཚུལ་བཏོན་
ཡོད། ཕྱི་ངོས་སུ་བལྟས་ན། ལྟ་ཚུལ་དེ་འགྲིག་པར་འདོད། རྒྱུ་མཚན་ནི། ཁྲོའོ་ཞན་དང་ཧན་ཀོ ཕྱི་
སོག་སོགས་ཀྱིས་ཀྱང་རང་མི་རིགས་ཀྱི་ཡི་གེ་དང་སྐད་རིགས་བཀོད་ནས་སློབ་གསོ་བྱེད་བཞིག་འདུག་པས་ཤེས་
ཐུབ། ཡིན་ནའང་། རང་རྒྱལ་གྱི་ཁྲོའོ་ཞན་རིགས་དང་སོག་རིགས་ཀྱིས་ཀྱང་དེ་ལྟའི་སློབ་གསོ་བྱེད་ཀྱིན་ཡོད་
དམ། དེ་ལྟར་རྒྱ་བསྐྱེད་ནས་བཤད་ན། སྤྱིར་སྐད་ཆ་དང་ཡི་གེ་ཡོད་པའི་མི་རིགས་ཤིག་ཡིན་ཚེ་རང་མི་རིགས་
ཀྱི་ཡི་གེ་དང་སྐད་ཆའི་སྟེང་ནས་ཤེས་ལྡན་མི་སྣ་སྐྱེད་སྲིང་བྱེད་པར་བཟང་ལས་ངན་ཏིལ་འབྲུ་ཙམ་ཡང་མེད་མོད།
མ་གཞི་རྒྱལ་ཁབ་དང་མི་རིགས་སོ་སོའི་གནས་ཚུལ་དངོས་དང་བསྟུན་དགོས། རང་རེའི་མེས་རྒྱལ་གྱི་གནས་
ཚུལ་དང་བསྟུན་ནས་བཤད་ན། དུས་ཡུན་རིང་བོའི་ལོ་རྒྱུས་འཕེལ་རྒྱས་ཀྱི་བརྒྱུད་རིམ་ནང་། རྒྱའི་སྐད་ཡིག་
ནི་དོན་དངོས་སུ་ཀྲུང་ཧྭ་མི་རིགས་སོ་སོའི་ཕན་ཚུན་བར་ངག་བརྡ་སྤྲོད་བྱེད་ཀྱི་སྤྱི་སྤྱོད་སྐད་ཆར་གྱུར་ཡོད་ལ།
རང་རེ་ཀྲུང་གོ་རྒྱལ་ཁབ་ཀྱི་སྤྱི་སྤྱོད་སྐད་ཆ་ཡང་ཡིན། དེ་བས་རང་རྒྱལ་གྱི་ཚན་རྩལ་ཤེས་བྱ་དང་བརྡ་འཕྲིན་
སོགས་ཀྱང་རྒྱ་ཡིག་གི་ལམ་ནས་ཐོ་འགོད། བརྗེ་རེས། ཁྱབ་སྤེལ་བྱེད་བཞིན་ཡོད་ལ། བོད་ཀྱི་སྐད་ཡིག་གི་
མི་འདང་ས་ནི་དེང་རབས་ཚན་རྩལ་བརྡ་འཕྲིན་ཐད་ཀྱི་ཤེས་ལྡན་མི་སྣ་ཧ་ཅང་ཉུང་བ་དང་། ཚན་རིག་ལག་རྩལ་
ཐད་ཀྱི་ཐ་སྙད་མང་ཆེ་བ་ད་ལྟ་གསར་བཟོ་བྱ་དགོས་པ་ལས་ཤ་གཟུགས་ཟ་རྐྱང་དུ་མེད་པ་དང་། དེང་འདིར་ཁ་
ཅིག་གིས་ཚན་རྩལ་ཤེས་རིག་ཐད་ཀྱི་ཐ་སྙད་རེ་གཉིས་བོད་ཡིག་ཏུ་བསྒྱུར་ཡོད་ཀྱང་། མང་པོ་ཞིག་སྒྱུར་མཁན་གྱི་
ཆུ་ཚད་དབང་གིས་ནོར་འཁྲུལ་མང་ཞིང་ཚད་ལྡན་དུ་འཛིན་དཀའ་བ། ཁྱད་པར་དུ་མི་གཞན་གྱིས་སྔ་མོ་ནས་
དཔར་བསྐྲུན་བྱས་ཟིན་པའི་དཔྱད་ཡིག་དང་དཔེ་ཆ་དེའི་ནང་དུ་ཕྱིས་སུ་གསར་དུ་བྱུང་བའི་ཚན་རྩལ་གྲུབ་འབྲས་
སྡུད་ལེན་བགྱིས་མེད་པས། རྗེས་སུ་ལུས་ཟིན་པའི་ཤེས་བྱ་དེ་དག་བོད་ཡིག་ཏུ་སྒྱུར་ཡང་མི་རིགས་རིག་གནས་
འཕེལ་རྒྱས་སུ་གཏོང་བར་དགེ་མཚན་ཆེན་པོ་མེད་པ་གསལ་ལེ་བའོ། ། དེ་བས་ཡིག་སྒྱུར་ལས་བྱུང་བའི་སློབ་
དེབ་ཀྱིས་ཚན་རྩལ་མི་སྣ་ཕུལ་བྱུང་ཅན་སྐྱེད་སྲིང་བྱེད་རྒྱུ་ཞེས་པ་དེ་ནི་ཐབས་འོས་མོ་ཞིག་མིན། ཡང་མི་ཁ་ཅིག་
གིས། སྐད་གཉིས་འཛིན་གྲྭའི་སློབ་མས་ཀྱང་མིག་སྔར་རྒྱལ་ནང་གི་སློབ་གྲྭ་སོ་སོས་ཐུན་མོང་དུ་སྤྱོད་བཞིན་པའི་
• 81 •



རྒྱ་ཡིག་སློབ་དེབ་ལ་བརྟེན་དགོས་པར་བརྗོད་པ་དེ་ཡིན། རྒྱ་ཡིག་ལ་བརྟེན་ནས་སློབ་ཁྲིད་མཛད་ན། གྲོང་
བརྡལ་དུ་ནར་སོན་ཞིང་སློབ་གྲྭ་འགྲིམས་པའི་སློབ་མ་ཞིག་ལ་མཚོན་ན། རྒྱ་སྐད་ཀྱི་ལམ་ནས་སློབ་ཁྲིད་བྱས་ཀྱང་
དཀའ་ཁག་མེད་མོད། དེ་ཡང་ང་ཚོ་བོད་རྒྱུའི་སྐད་གཉིས་དངོས་ལུགས་ཆེད་སྦྱོང་འཛིན་གྲྭའི་སློབ་མ་ཕལ་ཆེར་
ནི་རོང་འབྲོག་ས་ཁུལ་ནས་ཡོང་བ་ཤ་སྟག་ཡིན་སྟབས། ཁོ་ཚོས་ཆུང་དུས་ནས་བོད་སྐད་དང་བོད་ཡིག་ཁོ་ན་སྤྱད་
པ་དང༌། སློབ་མ་ཁ་ཤས་ལ་སློབ་འབྲིང་དུ་སླེབས་ཏེ་སོ་མ་རྒྱ་ཡིག་འབྲི་ཀློག་བསླབ་འགོ་ཚུགས། སྐབས་དེར་
ཡང་རྒྱའི་སྐད་ཡིག་གཅིག་པུ་མ་གཏོགས་བསླབ་དེབ་གཞན་ཐམས་ཅད་བོད་ཡིག་གི་སྟེང་ནས་སློབ་འཁྲིད་བྱེད་
བཞིན་ཡོད་པས། སློབ་གྲྭ་ཆེན་མོར་ཐོན་དུས་གློ་བར་དུ་སློབ་དེབ་ཚང་མ་རྒྱ་ཡིག་དང་རྒྱ་སྐད་སྟེང་ནས་ཁྲིད་ན་
ཐོག་མར་སྐད་ཆའི་གོ་བརྡ་ཡག་པོ་ཞིག་མེད་སྟབས། དེའི་རྨང་གཞི་ཐོག་ནས་སློབ་ཁྲིད་ལ་ཉན་ན་གོ་བ་གཏིང་
ཟབ་མོ་དང་དོན་ཧྲིལ་བོ་རྟོགས་རྒྱུ་ངོ་མ་ཁག་པོར་འདུག བོད་ཡིག་དང་བོད་སྐད་མ་གཏོགས་མི་ཤེས་པའི་སློབ་
མ་ཞིག་གིས་རྒྱ་ཡིག་གི་སྟེང་ནས་ཁྲིད་བཞིན་པའི་དངོས་ལུགས་སློབ་སྦྱོང་བྱེད་དུས། ཐོག་མར་རྒྱ་ཡིག་དེ་རྣམས་
རང་གི་བློ་ཁོག་ནས་བོད་ཡིག་ཏུ་བསྒྱུར་ནས་གོ་བ་ལེན་པ་དང་། དེ་ནས་བོད་ཡིག་རྒྱ་ཡིག་ལ་བསྒྱུར་ནས་བཤད་
པ་བཅས་གོ་རིམ་གཉིས་བརྒྱུད་དགོས། དེ་བས་རྒྱ་ཡིག་ཁོ་ནའི་སྟེང་ནས་སློབ་ཁྲིད་བྱེད་པ་འདི་ཡང་འོས་ཤིང་
འཚམ་པ་ཞིག་མིན་པར་འདོད། གཞན་མཐར་ཕྱིན་སློབ་མ་དག་གི་གནས་ཚུལ་ལ་རྒྱུས་ལོན་བྱས་པ་ལྟར་ན།
བོད་སྐད་གཅིག་པུའི་སྟེང་ནས་སློབ་ཁྲིད་བྱེད་པ་དང་རྒྱ་སྐད་ཁོ་ནས་སློབ་ཁྲིད་བྱེད་པ་ཧ་ཅང་ཉུང་ཞིང་། ཕལ་ཆེ་
བའི་སྐད་གཉིས་བསྲེས་ནས་སློབ་ཁྲིད་བྱེད་བཞིན་ཡོད། དེས་སྤྱིར་བོད་ཁུལ་གྱི་འཕེལ་རྒྱས་ཀྱི་ཁ་ཕྱོགས་དང་
དོན་དངོས་གནས་ཚུལ་ལ་བལྟས་ན། སྐད་གཉིས་སྟེང་ནས་སློབ་ཁྲིད་དང་ཚན་རྩལ་གྱི་ཐ་སྙད་སྐད་གཉིས་སྟེང་
ནས་ཡང་དག་པར་བརྗོད་པ་ནི་ཤིན་ཏུ་གལ་ཆེ་བའོ། །
དེ་ཡང་བདག་གིས་བལྟས་ན་ལོ་རིམ་དམའ་བའི་སློབ་མ་རྣམས་ལ་རྒྱ་བོད་ཤན་སྦྱར་བྱས་པའི་རྨང་གཞིའི་
སློབ་དེབ་གཙོ་བོར་འཛིན་དགོས། དེའི་རྒྱུ་མཚན་ནི་ཕྱོགས་ལྔ་ནས་མཚོན་ཡོད་དེ།
1. མི་རིགས་མཐོ་རིམ་སློབ་གསོའི་ཆོས་ཉིད་དང་མཐུན་དགོས་པ། མི་རིགས་མཐོ་རིམ་སློབ་གསོ་ནི་རང་
རྒྱལ་མཐོ་རིམ་སློབ་གསོའི་ཁྲོད་བྲལ་ཐབས་མེད་པའི་གྲུབ་ཆ་གཙོ་བོ་ཞིག་ཡིན་པ་མ་ཟད། དེར་མཐོ་རིམ་སློབ་
གསོའི་སྤྱིར་བཏང་གི་རང་བཞིན་དང་། ཁྱད་པར་ཅན་གྱི་ཆོས་ཉིད་རང་བཞིན་བཅས་གཉིས་སྦྲགས་སུ་ཡོད་པ་
རེད། སྒོས་སུ་རང་རྒྱལ་གྱི་རིག་གནས་སློབ་གསོ་ནི་རིག་གནས་སྣ་མང་ཕན་ཚུན་བསྲེས་པའི་ཁྱད་ཆོས་མངོན་
པར་དོད་པ་ཞིག་ཡིན། དངོས་ལུགས་སློབ་གསོ་འདི་ནི་རང་བྱུང་ཚན་རིག་གི་སློབ་གསོ་ཁོ་ན་ཞིག་ཡིན་ཞིང་།
སྤྱི་ཚོགས་ཚན་རིག་ལྟར་དུ་རིག་གནས་སྣ་ཚོགས་ཕན་ཚུན་རྐྱ་འཐབ་ཡོད་པ་ཞིག་མ་ཡིན་ལ། ཡང་རིག་གནས་སྣ་
གཅིག་ཏག་ཏག་གིས་གྲུབ་པ་ཞིག་ཀྱང་མིན། རྒྱ་བོད་ཤན་སྦྱར་དུ་བསྒྲིགས་པའི་རྨང་གཞིའི་སློབ་དེབ་དེ་སློབ་མ་
རྣམས་ཀྱི་ཆུ་ཚད་དང་གོ་བ་ལེན་ཐུབ་མིན་ལ་བསམ་བློ་བཏང་ནས་སློབ་ཁྲིད་བྱེད་པ་དང༌ ། ཞོར་དུ་རྒྱའི་སྐད་
ཡིག་གི་ཆུ་ཚད་ཇེ་མཐོར་བཏང་ནས་མཐའ་མཇུག་སྦྱོང་གཞི་ཐམས་ཅད་རྒྱ་ཡིག་གི་སྟེང་ནས་ཁྲིད་པ་ལ་སྐད་བརྡ་
དང་བསམ་བློ་འདུ་ཤེས་བཅས་ཕྱོགས་གཉིས་ཀྱི་སྟེང་ནས་སྟ་གོན་བྱེད་དགོས། །
2. སློབ་མར་སྐད་རིགས་གཉིས་སྨྲ་བའི་ནུས་པ་སྐྱེད་སྲིང་བྱེད་དགོས་པ། ང་ཚོས་གསོ་སྐྱོང་བྱེད་དགོས་
པའི་སློབ་མ་ནི་རྒྱ་སྐད་དང་བོད་སྐད་གཉིས་གའི་སྟེང་ནས་དངོས་ལུགས་ཀྱི་སློབ་ཁྲིད་བྱེད་ཐུབ་པའི་སློབ་འབྲིང་གི་
དགེ་རྒན་ཡིན་ཕྱིན། ངེས་པར་དུ་རྒྱ་སྐད་དང་བོད་སྐད་གཉིས་གར་ཐོགས་རྡུགས་མེད་པ་དང༌། རང་ཉིད་ཀྱི་
བསམ་བློ་གསལ་བོར་བརྗོད་ཐུབ་པའི་སློབ་མ་སྐྱེད་སྲིང་བྱེད་རྒྱུ་དེ་ཡིན། བོད་ཡིག་གི་ཆུ་ཚད་དང་དངོས་ལུགས་
ཀྱི་ཆུ་ཚད་མཉམ་དུ་གོང་འཕེལ་བྱུང་ན་ཁོ་ཚོས་བོད་ཀྱི་སྲོལ་རྒྱུན་རིག་གནས་ལ་སྔོག་འདོན་དང་འཛིན་སྤེལ་ཕྱོགས་
• 82 •



ལ་སྔར་ལས་ལྷག་པའི་དགེ་ཕན་ཆེ།
3. བོད་མི་རིགས་ལ་མཚོན་ན་ཚད་ལྡན་དོན་མཐུན་གྱི་དངོས་ལུགས་ཤེས་ལྡན་མི་སྣ་སྐྱེད་སྲིང་བྱེད་རྒྱུ་ནི་
གལ་འགངས་ཆེ་ཞིང་ཁ་ཚ་དགོས་གཏུགས་སུ་གྱུར་ཡོད་པ་ཞིག་རེད། སྐད་གཉིས་ཤན་སྦྱར་གྱི་སློབ་དེབ་དེས་
སློབ་མའི་བརྡ་འཕྲིན་གྱི་བློ་རྒྱ་སྐྱེད་པའི་ཚད་ཇེ་མྱུར་དུ་གཏོང་ནུས་ཤིང༌། རྒྱ་ཡིག་ནི་རང་རྒྱལ་གྱི་ཚན་རིག་ཤེས་
བྱ་ཕལ་མོ་ཆེ་འདུ་བའི་སྐད་ཡིག་ཏུ་འགྱུར་བཞིན་མཆིས། རང་རྒྱལ་གྱི་རིགས་སོ་སོའི་མི་དམངས་ཀྱིས་བསམ་བློ་
སྤེལ་རེས་བྱེད་པའི་སྤྱི་སྐད་ཀྱང་ཡིན། གྲངས་ཉུང་མི་རིགས་ཀྱི་དཔལ་འབྱོར་འཕེལ་རྒྱས་དང༌། ཁྱད་པར་དུ་
བཅོས་བསྒྱུར་སྒོ་འབྱེད། དེ་མིན་ཚན་རིག་ལག་རྩལ་གསར་བ་མྱུར་དུ་འཛིན་སྤེལ་སོགས་ཕྱོགས་གང་ཐད་ནས་
བལྟས་ཀྱང་རྒྱ་ཡིག་ནི་ངེས་པར་དུ་ཤེས་དགོས་པའི་ལག་ཆ་ཞིག་ཏུ་མཐོང༌། དེ་ཡང་དངོས་ལུགས་ཀྱི་སྐད་བརྡ་
གསལ་བོར་ཤེས་ཐུབ་མིན་དེ་ནི་སློབ་མ་ཚད་ལྡན་ཅན་ཞིག་སྐྱེད་སྲིང་ཐུབ་མིན་ལ་ཐད་ཀར་འབྲེལ་ཡོད་ལ། སྐད་
གཉིས་ཤན་སྦྱར་གྱི་སློབ་དེབ་དེ་ནི་ཚད་ལྡན་གྱི་འབྲིང་རིམ་དངོས་ལུགས་དགེ་རྒན་དང་དངོས་ལུགས་ཞིབ་འཇུག་
པ། དེ་མིན་དངོས་ལུགས་ཐད་ཀྱི་ལས་བྱེད་མི་སྣ་གསོ་སྐྱོང་བྱེད་པ་བཅས་ལ་དོན་སྙིང་ཆེ། །
4. སྐད་གཉིས་ཤན་སྦྱར་སློབ་དེབ་ནི་རྒྱ་སྐད་དང་བོད་སྐད་གཉིས་ཀ་ཤེས་ན་ཕུན་སུམ་ཚོགས་པའི་ཡན་ལག་
ཡིན་ཞིང་། དེ་ལྟ་མ་བྱུང་ཡང་དེ་གཉིས་ལས་གང་རུང་ཤེས་པའི་སློབ་མ་ཐམས་ཅད་ཀྱི་གོ་ཐུབ་པས་ཐོག་མར་བརྡ་
མི་འཕྲོད་པའི་བཀག་རྒྱ་ལས་བརྒལ་བ་རེད། སྐད་གཉིས་འཛིན་གྲྭའི་སློབ་མ་མང་ཤོས་མི་རིགས་སློབ་འབྲིང་
ནས་མཐར་ཕྱིན་པའི་སློབ་མ་ཡིན་ཕྱིན། ཁ་ཤས་ཀྱིས་སློབ་འབྲིང་གི་སྐབས་སུ་བོད་ཡིག་གི་སློབ་དེབ་བཀོལ་སྤྱོད་
བྱས་པས་བོད་ཡིག་གི་ཆུ་ཚད་ཅུང་མཐོ་ལ། ཁ་ཤས་བོད་ཡིག་གི་རྨང་གཞི་ཅུང་ཞན་པ་རེད། དེ་བས་སྐད་
གཉིས་ཤན་སྦྱར་སློབ་དེབ་ཀྱིས་བོད་ཡིག་གི་ཆུ་ཚད་མཐོ་དམན་ཕྱོགས་གཉིས་ཀའི་རེ་བ་ཡིད་བཞིན་དུ་སྐོང་ཐུབ་
པར་འདོད།
5. སྐད་གཉིས་ཤན་སྦྱར་སློབ་དེབ་བཀོལ་སྤྱོད་བྱས་ན་བརྡ་ཆད་མང་པོ་ཞིག་གང་འདོད་དུ་ཕབ་སྒྱུར་བྱེད་
པའི་སྒོ་ལམ་གཅོད་ཐུབ། བོད་ཡིག་གི་ནང་དུ་དེང་རབས་ཚན་རིག་ལག་རྩལ་དང་མཐུན་པའི་མིང་བརྡ་དང་ཐ་
སྙད་ཧ་ཅང་ཉུང་ཞིང་། མཐོ་རིམ་དངོས་ལུགས་ཀྱི་ཚིག་མཛོད་དང་བོད་ཡིག་ཚད་ལྡན་དངོས་ལུགས་ཀྱི་ཐ་སྙད་
བསྒྱུར་ཡོད་པ་དག་བེད་སྤྱོད་དུས་ལོ་ཙཱ་བའི་ཆུ་ཚད་དམའ་པས། མ་ཡིག་གི་དོན་གསལ་བོར་མ་རྟོགས་པ་དང་གོ་
དོན་ལོག་འགྲེལ་བྱུང་བའི་གནས་ཚུལ་ཤིན་ཏུ་མང་། དེ་བས་སྐད་གཉིས་ཤན་སྦྱར་གྱི་སློབ་དེབ་ལ་བརྟེན་ནས་
སློབ་ཁྲིད་བྱས་ན་སྐྱོན་དེ་དག་སྤང་ནུས་ཤིང་། དངོས་ལུགས་བརྡ་འཕྲིན་ཡང་དག་པའི་སྒོ་ནས་བརྗེ་རེས་བྱེད་
པར་དགེ་མཚན་ཆེ།
སྐད་གཉིས་དངོས་ལུགས་ཆེད་སྦྱོང་འཛིན་གྲྭ་དེ་དུས་རབས 20བའི་ལོ་རབས80ཡི་སྟོད་ཙམ་ནས་འགོ་
བཙུགས་པ་དང༌། ད་ལྟའི་བར་དུ་སློབ་གྲྭ་སོ་སོའི་སྐད་གཉིས་དངོས་ལུགས་ཆེད་སྦྱོང་གི་སློབ་གསོའི་ཕྱོགས་ལ་
ཉམས་མྱོང་གསོག་འཇོག་དང་སྡུད་ལེན་མང་པོ་ཞིག་བྱས་ཤིང་། མི་རིགས་སློབ་གསོའི་ལས་དོན་ལ་བློ་དཀར་
བའི་མི་སྣ་མང་པོ་སྐྱེད་སྲིང་བྱས་པ་མ་ཟད། བོད་ཀྱི་རིག་གནས་ལ་རྒྱུས་ལོན་བྱས་ཐོག་སྐད་གཉིས་ཤན་སྦྱར་གྱི་
སློབ་དེབ་རྩོམ་སྒྲིག་གི་ཁུར་ལྕོགས་པའི་ཤེས་ལྡན་མི་སྣ་འཚར་ལོངས་བྱུང་དང་འབྱུང་མུས་དང་། ས་ཁུལ་ལ་ལ་
ནས་བོད་ཡིག་ཚན་རྩལ་ཐ་སྙད་ཕྱོགས་སྒྲིག་ལས་ཁུངས་དང་། ཡང་ན། རྒྱ་བོད་ཤན་སྦྱར་ཚིག་མཛོད་བསྒྲིགས་
ནས་དཔར་ལ་བཏབ་པ། ཚན་རྩལ་ཐ་སྙད་བོད་ཡིག་ཐོག་ཏུ་ཕབ་སྒྱུར་བྱ་རྒྱུར་རྨང་གཞི་ཡག་པོ་ཞིག་བཏིངས་
2ནི _R ]
ཡོད། །
གཉིས་པ། སྐད་གཉིས་འཛིན་གྲྭའི་སློབ་ཁྲིད་བྱེད་སྟངས་བཤད་པ།
• 83 •



བ
བོད་རྒྱའི་སྐད་གཉིས་དངོས་ལུགས་ཆེད་སྦྱོང་གི་སློབ་མ་དང་སྐད་གཉིས་འཛིན་གྲྭའི་སློབ་ཐུན་སྒྲིག་འགོད་ཀྱི་
ཁྱད་པར་རང་བཞིན་གྱིས་སློབ་གསོའི་ཚད་གཞི་དེ་སྤྱིར་བཏང་བའི་དངོས་ལུགས་སློབ་གསོའི་ཚད་གཞི་དང་མི་
འདྲ་ཞིང་། དེ་སོ་སོར་རང་རང་གི་ཁྱད་ཆོས་མི་འདྲ་བ་རེ་ཡོད་དགོས་པའི་རང་བཞིན་ཐག་བཅད་ཡོད་དེ།
1. སློབ་གསོའི་ཚད་གཞི།
ཀ) སློབ་མའི་ཆུ་ཚད་ལ་བསྟུན་ནས་སློབ་ཁྲིད་བྱེད་པ། ང་ཚོས་སྦྱང་བྱ་འདི་ཆེད་དུ་གཉེར་བའི་སློབ་
མར་ཕྱོགས་གཉིས་ནས་མཉམ་འཇོག་བྱེད་དགོས་ཏེ། གཅིག་ནི་སློབ་མ་སྐོར་ཞིག་ལ་རྩིས་རིག་གི་རྨང་གཞི་ཞན་
པ་དང་། གཅིག་ནི་སློབ་མ་སྐོར་ཞིག་གིས་རྒྱ་སྐད་མི་གོ་བ་དེ་གཉིས་སོ། དེ་རྐྱེན་གྱིས། སློབ་ཁྲིད་བྱེད་སྐབས་
སུ་མགྱོགས་ཁྲིད་དང་ཟབ་ཁྲིད་མི་བྱེད་པ་དང༌། སྤྱིར་བཏང་གི་སློབ་གྲྭ་ཆེན་མོའི་སློབ་མ་དང་མི་འགྲན་པར།
སློབ་དེབ་ཀྱི་ནང་དོན་སློབ་མའི་ཆུ་ཚད་དངོས་དང་བསྟུན་ནས་འདེམ་སྒྲིག་བྱས་ཏེ། རིམ་གྱིས་ཡར་རྒྱས་གོང་
འཕེལ་ཡོང་བར་འབད་དགོས།
ཁ) བློ་སྒོ་འབྱེད་པ་གཙོ་བོ་བྱས་ནས་སློབ་ཁྲིད་བྱེད་པ། སློབ་ཐབས་འདི་ནི་དངོས་ལུགས་སློབ་གསོའི་
གཞི་རྩ་ཡིན་མོད། བོད་ཁུལ་གྱི་དངོས་ལུགས་རྨང་གཞིའི་སློབ་གསོ་ལ་འདིའི་ཕྱོགས་ནས་ལག་ལེན་མཛད་པ་མི་
འདང༌། སློབ་གསོའི་བྱ་བ་ནི་དགེ་རྒན་དང་སློབ་མ་གཉིས་ཀའི་ཐད་ཀྱི་དོན་དག་ཡིན་ཕྱིར། དགེ་རྒན་གྱིས་
སློབ་འཁྲིད་བྱེད་སྐབས་སློབ་མའི་བློ་སྒོ་འབྱེད་པ་གཙོར་འཛིན་རྒྱུ་གལ་ཆེ། སློབ་མས་ཉན་བྱ་ལ་གོ་བ་ལོན་ཐུབ་
གིན་ཡོད་མེད་ལ་མཉམ་འཇོག་བྱེད་དགོས་ཤིང་། དམིགས་ཡུལ་ཡོད་པའི་སྒོ་ནས་སློབ་མའི་བློ་སྒོ་འབྱེད་པ་དང་།
སློབ་མའི་བསམ་བློ་དེ་དགེ་རྒན་གྱི་ཡང་དག་པའི་མཛུབ་སྟོན་ལ་བརྟེན་ནས་སློབ་གསོའི་རི་རབ་ལྷུན་པོའི་སྤོ་ལ་རྐང་
བརྟེན་འཆའ་རུ་འཇུག་རྒྱུ་དེ་ཡིན་ལ། ད་ལྟའི་སྐད་གཉིས་འཛིན་གྲྭའི་སློབ་མར་གཏན་ཚིགས་ཀྱི་རིགས་ལམ་ལ་
བརྟེན་ནས་གོ་བ་ལེན་སྟོབས་ཅུང་ཞན་པས། ཕྱོགས་གཅིག་ནས་སློབ་མར་དེའི་ཕྱོགས་ཀྱི་སློབ་སྦྱོང་བྱེད་ཐབས་
ཀྱི་གོ་སྐོན་བློ་འདོམས་བྱེད་པ་དང༌། ཕྱོགས་གཞན་ཞིག་ནས་དགེ་རྒན་གྱིས་རང་ཉིད་ཀྱི་དེའི་ཕྱོགས་ཀྱི་སློབ་གསོ་
བྱེད་ཕྱོགས་ཀྱི་ཆུ་ཚད་མཐོར་འདེགས་བྱེད་དགོས།
2. སློབ་གསོ་བྱེད་སྟངས་བཤད་པ། །
སློབ་གསོ་བྱ་བའི་རྒྱལ་ཕམ་དེ་དགེ་རྒན་གྱི་སློབ་གསོ་བྱེད་སྟངས་ལ་ཐད་ཀར་རག་ལས་ཡོད་པ་ཞིག་ཡིན་ཏེ།
སློབ་གྲྭ་ཆེན་མོ་བ་རྣམས་ལ་མཚོན་ན། སློབ་འབྲིང་གི་སློབ་མ་དང་བསྡུར་ནས་བལྟས་ན། རང་སྦྱོང་གི་ནུས་པ་
ཅུང་ཆེ་མོད་ཀྱང་། འདིར་སྐད་གཉིས་འཛིན་གྲྭའི་སློབ་མ་དང་སྤྱིར་བཏང་གི་སློབ་གྲྭ་ཆེན་མོའི་སློབ་མའི་བར་ལ་
ཁྱད་པར་ཡོད་པ་དེ་ངེས་པར་ཤེས་དགོས། སྤྱིར་བཏང་གི་སློབ་གྲྭ་ཆེན་མོ་བ་དང༌། ཡང་ན་སློབ་གྲྭ་ཆེན་མོ་
གྲགས་ཅན་དག་ནས་མཐར་ཕྱིན་པའི་དགེ་རྒན་རྣམས་ཀྱིས། སློབ་གྲྭ་ཆེན་མོ་བ་ཡིན་ཕྱིན་རང་སྦྱོང་གི་ནུས་མཐུ་
ཡོད་གཞིར་བཞག་ཏུ་རློམ་ནས་རྨང་གཞི་ཤེས་བྱའི་སློབ་ཁྲིད་ལ་གཟབ་ནན་མི་བྱེད་པས་ན། རང་སྦྱོང་ཙམ་གྱིས་
རྨང་གཞི་ཅུང་ཞན་པའི་སློབ་མ་རྣམས་ལ་མཚོན་ན་སློབ་ཁྲིད་ཀྱི་ནང་དོན་ཇི་བཞིན་གོ་བ་ཧ་ཅང་ཁག་པོ་འདུག་པ་
སྟེ། དེའི་སྐོར་གཤམ་གྱི་གནས་ཚུལ་འདི་དག་གི་སྟེང་ནས་མཉམ་འཇོག་བྱེད་དགོས་པར་སེམས།
ཀ) སློབ་སྦྱོང་བྱེད་ཐབས་སྐྱེད་སྲིང་བྱེད་པ། ང་ཚོས་རྒྱུས་ལོན་བྱས་པ་ལྟར་ན། སློབ་མ་མང་ཆེ་བ་ཞིག་
ལ་ཆུང་དུས་ནས་རང་ལ་སློབ་སྦྱོང་བྱེད་པའི་ཐབས་ཤེས་ཡག་པོ་ཞིག་མེད་ཅིང་། དེས་གོ་བ་ལེན་པ་གཙོ་བོ་བྱེད་
དགོས་པའི་དངོས་ལུགས་སློབ་ཐུན་དང་འཕྲད་དུས་ཀྱང་དོན་ལ་འདང་ཞིབ་མོ་མི་རྒྱག་པར་བཙན་གྱིས་བློར་
འཛིན་བྱེད་པ་ལས་ཐབས་ཤེས་གཞན་པ་མེད། དེས་སློབ་གྲྭ་ཆེན་མོའི་སྐབས་དེར་ཡང་སློབ་མ་ཁ་ཤས་དགེ་རྒན་
གྱི་མཛུབ་སྟོན་ལ་བརྟེན་ཏེ་ལས་བྱ་འབྲི་བ་ལས་རང་གཅིག་པུས་ལས་བྱ་བྲི་སྐབས་ཅི་བྱ་གཏོལ་མེད་ཀྱི་གནས་ཚུལ་
• 84 •



འབྱུང་བཞིན་ཡོད། འདི་འདྲ་བྱུང་བ་ཡང་གཙོ་བོ་དོན་སྤྱི་སོགས་ལ་གོ་བ་ཟབ་མོ་མ་ལོན་པ་དང་། ཁྱད་པར་དུ་
རང་ལ་སློབ་སྦྱོང་བྱེད་ཐབས་ཡག་པོ་ཞིག་མེད་པའི་རྐྱེན་གྱིས་སོ། ། སློབ་མ་ཁ་ཅིག་གིས་སློབ་ཁྲིད་ཀྱི་སྔོན་དུ་
གཤར་སྦྱངས་བྱས་ཀྱང་སློབ་ཁྲིད་ཉན་སྐབས་ཚིག་ཟིན་ཙམ་ལ་གོ་བ་ཆགས་པ་ལས་ཤ་ཆོད་རུས་ཆོད་ཅིག་གོ་་མི་
ཐུབ་པ་དང༌། ལྷག་པར་དུ་རིག་གནས་བར་གྱི་གཅིག་ལ་གཅིག་རྟེན་དང་གཅིག་གྲོགས་གཅིག་འཁྱེར་གྱི་འབྲེལ་
བ་དེ་ཇི་བཞིན་དུ་རྟོགས་ཐུབ་པ་དཀོན། དེས་སློབ་མ་རྣམས་ཀྱིས་བློར་འཛིན་གཙོ་བའི་སློབ་སྦྱོང་བྱེད་སྟངས་དེ་
གོ་བ་ལེན་པ་གཙོར་བྱེད་པའི་སློབ་སྦྱོང་ཐབས་ཤེས་སུ་བསྒྱུར་ན་ད་གཟོད་དངོས་ལུགས་རིག་པའི་སྙིང་བཅུད་
ལོངས་སུ་སྤྱོད་ཐུབ་བོ། །
ཁ) དགེ་སློབ་བར་བསམ་བློ་བརྗེ་རེས་ཕྱོགས་ལ་ཤུགས་སྣོན་བྱེད་དགོས། སྤྱིར་སྐད་གཉིས་འཛིན་གྲྭའི་
སློབ་མ་ཅུང་ཉུང་བས་དགེ་རྒན་དང་སློབ་མ་བར་བསམ་བློ་བརྗེ་རེས་བྱེད་ལོང་ཡོད་པར་ཆ་རྐྱེན་ཡག་པོ་ཞིག་བསྐྲུན་
ཡོད། དགེ་རྒན་གྱིས་ཀྱང་རང་འགུལ་གྱིས་གོ་སྐབས་འདི་དམ་འཛིན་བྱས་ནས་སློབ་ཁྲིད་བྱེད་སྐབས་སློབ་མའི་
བསམ་འཆར་ལ་མཉམ་འཇོག་དང་སློབ་མའི་སློབ་སྦྱོང་ ཐད་ཀྱི་དཀའ་གནད་གང་ཡིན་བརྡར་ ཤ་ཞིབ་གཅོད།
དམིགས་ཡུལ་ཡོད་པའི་སྒོ་ནས་སློབ་མའི་རིགས་ལམ་ལ་ཁྲིད་སྟོན་དང༌། སློབ་ཁྲིད་བྱེད་སྐབས་དགེ་རྒན་ནི་
བཤད་མཁན་ཁོ་ན་དང་སློབ་མ་ནི་ཉན་མཁན་ཁོ་ནའི་སློབ་ཁྲིད་བྱེད་སྟངས་དེ་ངེས་པར་སྒྱུར་བཅོས་བྱེད་དགོས།
སློབ་མ་མང་ཆེར་བརྩོན་འགྲུས་ཤིན་ཏུ་ཆེ་བས་ཁྲིད་གཞི་གསར་བ་མ་ཁྲིད་སྔོན་དུ་གཤར་སྦྱངས་བྱས་ཡོད་གཤིས།
དགེ་རྒན་གྱིས་སློབ་ཁྲིད་བྱེད་སྐབས་སུ་ཁྲིད་སྟོན་གཙོ་བོ་བྱེད་པ་དང་། ལྷག་པར་དུ་སློབ་མ་ཚོར་སློབ་ཁྲིད་ཚར་
རྗེས་ཇི་ལྟར་སྒྲུབ་དགོས་པ་དང༌། ཅིའི་ཕྱིར་སྒྲུབ་དགོས་པ་སོགས་ལ་ཁ་ཕྱོགས་ཡང་དག་དང་ཐབས་ཤེས་བཟང་
བོ་ཞིག་སྟོན་རྒྱུ་ནི་མེད་དུ་མི་རུང་ངོ། །
ག） མི་རིགས་ཀྱི་སྲོལ་རྒྱུན་རིག་གནས་སྡུད་ལེན་བྱེད་པ། ང་ཚོས་སློབ་ཁྲིད་ཀྱི་བཀོད་སྒྲིག་ནང་དུ་མི་
རིགས་ཀྱི་ཁྱད་ཆོས་ལྡན་པ་དོ་སྣང་བྱེད་དགོས་པ་ལས་གཞན། སློབ་དེབ་ཀྱི་ནང་དུའང་སྲོལ་རྒྱུན་རིག་གནས་
དང་ཐག་ཇེ་ཉེར་བཏང་ན། སློབ་མ་ཚོར་མི་རིགས་ཀྱི་འདུ་ཤེས་སྤེལ་བ་དང་སློབ་སྦྱོང་གི་དགའ་སྣང་ཡང་སྐྱེད་
ཐུབ་བོ། སྐད་གཉིས་འཛིན་གྲྭའི་སློབ་མ་རྣམས་ཤེས་བྱ་སྦྱངས་འདོད་དང་རིག་གནས་གསར་བ་ཤེས་འདོད་ཀྱི་
རེ་འདུན་ཤིན་ཏུ་ཆེ་སྟབས། སྲོལ་རྒྱུན་རིག་གནས་དང་རང་གི་ཆེད་སྦྱོང་བར་མངོན་ཤུགས་ཀྱི་འབྲེལ་བ་ཅི་ཡོད་
པ་དེ་གསལ་བོར་ཤེས་སུ་འཇུག་དགོས། །
གསུམ། དགེ་རྒན་གྱི་དོ་སྣང་བྱེད་དགོས་པའི་གནད་དོན་འགའ།
ད་སྔ་བལྟས་ན། སྐད་གཉིས་སློབ་གསོའི་དགེ་རྒན་རིགས་གཉིས་ཡོད་དེ། གཅིག་ནི་རྒྱ་སྐད་བོད་སྐད་
གཉིས་ཀར་བྱང་ཡོད་པ་དང༌། གཞན་གཅིག་ནི་རྒྱ་སྐད་མ་གཏོགས་བོད་སྐད་ལ་གསལ་ཁ་མེད་པ་དེའོ། །
སྐད་གཉིས་འཛིན་གྲྭའི་དགེ་རྒན་ཕལ་ཆེར་ཆེད་སྦྱོང་དགེ་ཐོན་སློབ་གྲྭ་ཆེན་མོ་ནས་མཐར་ཕྱིན་པ་ཡིན་ཞིང༌། དེ་
ཡང་དགེ་རྒན་རྣམས་ཀྱིས་རང་གི་ཤེས་ཡོན་གྱི་ཆུ་ཚད་མུ་མཐུད་དུ་གོང་ནས་གོང་དུ་སྤེལ་དགོས་པ་དང༌། རྒྱ་བོད་
སྐད་ཡིག་གཉིས་ལ་བྱང་ཆ་ཆེ་ཞིང་། ཁ་གཏད་ཀྱི་སློབ་མའི་ཆུ་ཚད་ལ་རྒྱུས་མངའ་ཡོད་པ། ཆུ་ཚད་གང་ལ་དེ་
བསྟུན་གྱི་སློབ་ཁྲིད་བྱེད་ཐབས་ལ་མཁས་པ། དེ་མིན་སློབ་མ་དེ་དག་གི་བསམ་ཚུལ་ལ་གདེང་ཚོད་ཡོད་པ་དང་།
བསམ་བློ་བརྗེ་རེས་དང་ཕན་ཚུན་བར་དུ་བརྩེ་ཞེན་ཡོད་པ་ལ་སོགས་སློབ་མ་ཐམས་ཅད་ཀྱི་སློབ་སྦྱོང་དང་བསམ་བློ་
བཅས་ཕྱོགས་ཡོངས་ལ་འགན་འཁུར་བྱེད་པའི་འོས་འགན་ཡོད། དེ་ལྟའི་དགེ་རྒན་ཚད་དང་ལྡན་པ་ཞིག་ཏུ་
འགྱུར་བར་གཤམ་གྱི་གནད་དོན་འདི་དག་གི་ཐོག་ནས་མཉམ་འཇོག་བྱེད་དགོས།
=
• 85 •



1. སློབ་གསོ་བྱེད་པའི་བརྒྱུད་རིམ་ནང་ངེས་པར་དམིགས་འབེན་རང་བཞིན་འབུར་དུ་ཐོན་དགོས་པ། །
འདིར་བཤད་པའི་དམིགས་འབེན་རང་བཞིན་ལ་གོ་བ་ལེན་ཚུལ་གཉིས་ཡོད་དེ། གཅིག་ནི་མི་རིགས་སློབ་ཆེན་
གྱི་སྐད་གཉིས་དངོས་ལུགས་སློབ་གསོ་བྱ་བའི་བརྒྱུད་རིམ་ཁྲོད། ངེས་པར་དུ་སློབ་མའི་དངོས་བབས་རྨང་གཞི་
ལ་དམིགས་དགོས་པ་དེ་ཡིན་ལ། གཞན་གཅིག་ནི་སྐད་གཉིས་སློབ་གསོས་སྐྱེད་སྲིང་བྱ་ཡུལ་དུ་གྱུར་བའི་ཆེད་
སྦྱོང་སློབ་མ་འདི་དག་མཐར་ཕྱིན་རྗེས་གཙོ་བོ་མི་རིགས་སློབ་འབྲིང་གི་དགེ་རྒན་གྱི་འགན་ལེན་པར་འགྱུར་རྒྱུ་ལ་
དམིགས་དགོས་པ་དེའོ། ། དེ་བས་སྐད་གཉིས་ཆེད་སྦྱོང་འཛིན་གྲྭའི་ སློབ་ཚན་བཀོད་སྒྲིག་བྱེད་ པ་ དང་།
སློབ་དེབ་འདེམ་སྒྲིག་སོགས་བྱེད་སྐབས་ཀྱང་དམིགས་ཡུལ་རང་བཞིན་དེ་འདྲ་འབུར་དུ་བཏོད་དགོས། སློབ་
ཚན་བཀོད་སྒྲིག་གི་ཕྱོགས་ནས་གཙོ་བོ་སློབ་འབྲིང་གི་དངོས་ལུགས་ཤེས་བྱ་དང་གཅིག་འབྲེལ་བྱེད་དགོས་པ་དང་།
སློབ་དེབ་འདེམ་སྒྲིག་གི་ཕྱོགས་ནས་གཞུང་ལུགས་ཤིན་ཏུ་ཟབ་པའི་སློབ་དེབ་མི་འདེམས་པ་དང་། སློབ་གསོ་བྱ་
བའི་གོ་རིམ་དང་རིགས་ལམ་སྐྱེད་སྲིང་བྱེད་པ་གཙོ་བོར་འཇོག་དགོས་པ་དེའོ། །་
2. སློབ་མའི་དངོས་ལུགས་ཐད་ཀྱི་བློ་སྒོ་འབྱེད་པ་གཙོ་བོར་འཛིན་དགོས་པ། སློབ་གྲྭ་ཆེན་མོའི་སྐད་
གཉིས་དངོས་ལུགས་ཆེད་སྦྱོང་སློབ་གསོས་སྐྱེད་སྲིང་བྱེད་པ་ནི་བོད་ཁུལ་གྱི་རྨང་གཞི་སློབ་གསོའི་ལས་དོན་འགན་
ལེན་ཐུབ་པའི་དགེ་རྒན་ཡིན་པས། ཁོ་ཚོའི་དངོས་ལུགས་ཐད་ཀྱི་སྤྲོ་བ་སློང་ཞིང་བློ་སྒོ་འབྱེད་རྒྱུ་ནི་ཤིན་ཏུ་གལ་ཆེ།
དེ་ཡང་ཚད་ངེས་ཅན་ཞིག་གི་སྟེང་ནས་བཤད་ན། དངོས་ལུགས་ཐད་ཀྱི་ཤེས་རྒྱ་ཡངས་པོ་ཞིག་གསོ་སྐྱོང་བྱ་རྒྱུ་དེ་
ནི་དངོས་ལུགས་ཤེས་བྱ་བྱང་དུ་ཆུད་པ་ལས་ཀྱང་ཤིན་ཏུ་གལ་ཆེའོ། ། རྒྱུ་མཚན་ནི། སློབ་མ་ཚོར་དངོས་
ལུགས་ཀྱི་གོ་དོན་དཔྱིས་ཕྱིན་པ་ཞིག་རྟོགས་ན་ད་གཟོད་ཕུལ་བྱུང་ཅན་གྱི་སློབ་འབྲིང་དགེ་རྒན་ཞིག་བྱ་ཐུབ་པའི་བློ་
འདོམས་བྱེད་པ་དང་། དངོས་ལུགས་ཤེས་བྱ་ཇི་འདྲ་མང་པོ་ཞིག་ཤེས་ཀྱང་སྤྱི་ཁོག་ལ་གོ་བ་གཏིང་ཟབ་མོ་ཞིག་མ་
རྙེད་ན། སློབ་འབྲིང་གི་དངོས་ལུགས་དགེ་རྒན་བྱ་བ་ཤིན་ཏུ་དཀའ་མོ་རེད།
3. སྨྲ་རྗོད་ལ་མཁས་པ་ཞིག་ཡིན་དགོས། འདིར་བཤད་པའི་སྨྲ་རྗོད་ནི་རྒྱ་སྐད་དང་བོད་སྐད་གཉིས་ཀའི་
སྟེང་ནས་དངོས་ལུགས་ཀྱི་སློབ་ཁྲིད་བྱེད་ཐུབ་པ་དེར་གོ་དགོས་ཤིང་། དངོས་ལུགས་ཀྱི་སྐད་ཆ་ནི་མིང་བརྡ་ཐ་
སྙད་དང་སྤྱི་འགྲོས་གཏན་སྲོལ་སོགས་ཀྱི་ཐད་ནས་རང་མཚན་མངོན་པར་གསལ་བའི་སྐད་ཆ་ཞིག་ཡིན་སྟབས་
དེར་རང་མཚན་གསལ་བའི་རྗོད་སྟངས་ཤིག་ཡོད། མི་རིགས་སློབ་གྲྭ་ཆེན་མོའི་སྐད་གཉིས་དངོས་ལུགས་ཆེད་
སྦྱོང་འཛིན་གྲྭ་ནས་སློབ་མཐར་ཕྱིན་རྗེས་སྐད་གཉིས་སློབ་གསོའི་འགན་ལེན་བྱེད་དགོས་པ་དག་ལ་མཚོན་ན།
སློབ་ཁྲིད་ཀྱི་སྐབས་སུ་སློབ་མ་ཚོར་རྒྱ་སྐད་དང་བོད་སྐད་གཉིས་ཀའི་སྟེང་ནས་དངོས་ལུགས་ཀྱི་གནད་རྣམས་མ་
འཁྲུལ་བར་ཚིག་གི་དག་ཆས་དོན་གྱི་གནད་འབྱིན་ཐུབ་པའི་སྨྲ་རྗོད་ལ་སྦྱངས་བ་བྱེད་དུ་འཇུག་དགོས། དེ་ལྟར་
བྱས་ན་སློབ་མ་དེ་དག་མཐར་ཕྱིན་རྗེས་བོད་ཁུལ་གྱི་མི་རིགས་སློབ་འབྲིང་གི་དངོས་ལུགས་ཀྱི་སློབ་གསོ་ལ་ཕན་ནུས་
འདོན་ཐུབ་ཅིང་། ཚད་དང་ལྡན་པའི་འབྲིང་རིམ་སློབ་མའང་སྐྱེད་སྲིང་བྱེད་ཐུབ་བོ། ། །
(རྩོམ་སྒྲིག་འགན་ཁུར་བ།
ཤེར་སྟག)
• 86 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 2002. (2）
J. NORTHWESTERN NATIONALITIES UNIVERSITY(Tibetan language)
ན
རྩིས་འཁོར་དྲ་རྒྱའི་སྐོར་གོ་བདེར་བཤད་པ་རིག་གསར་སྐུལ་བའི་དུང་བརྡ།
མགོན་མང་སྐྱིད།
ཚེ་མཁར་བཀྲ་ཤིས།
གུང་སྲོང་།
(མཚོ་སྔོན་མི་རིགས་སློབ་གླིང་། མཚོ་སྔོན།
ཟི་ལིང་།
810007)
རང་འགའང
[ནང་དོན་གནད་བཤུས] རྩིས་འཁོར་དྲ་རྒྱའི་ལག་ལེན་གྱིས་འཇིག་རྟེན་ཁམས་ལ་འཕོ་འགྱུར་གཏོང་བཞིན་ཡོད་ཙ་ན།
རང་ཅག་ཁ་བ་ཅན་པ་རྣམས་ཀྱང་ཁྲོམ་པའི་སྦལ་བའི་བརྟུལ་ཞུགས་བཟུང་ནས་མི་སྡོད་པར་འཛམ་གླིང་གི་འཕེལ་ཕྱོགས་ལ་རྒྱང་
བལྟས་ཀྱིས་རིག་གནས་གསར་བར་བློ་ཁ་ཕྱོགས་པ་དང༌། ལེགས་ཉེས་བླང་དོར་དང་བཅས་ཏེ་རིག་གནས་དེ་དག་གི་ཉིང་
བཅུད་ཕྱུང་ནས། རང་རིགས་ཀྱི་རིག་གནས་འཐུས་ཚང་དུ་གཏོང་བའི་སྣོན་པའམ་རིག་གནས་གསར་བའི་ཉི་གཞོན་འདྲེན་
བྱེད་ཀྱི་སྐྱ་རེངས་ལྟ་བུར་གཉེར་རྒྱུ་གལ་ཆེའོ། །
[བརྡ་ཆད་གཙོ་བོ] རྩིས་འཁོར། དྲ་རྒྱ། Interet
[དཔེ་དེབ་དབྱེ་རྟགས]TP316. 8Cཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(2002)02-87-08
དེ་ཡང་གློག་རྩིས་འཕྲུལ་འཁོར་དང་རྩིས་འཁོར་དྲ་རྒྱའི་བྱུང་འཕེལ་ལ་བརྟེན་ནས་འཇིག་རྟེན་ཁམས་ལ་
གནམ་ས་བླ་འོག་བརྗེས་པ་ལྟ་བུའི་འཕོ་འགྱུར་བྱུང་དང་འབྱུང་བཞིན་ཡོད་ཙ་ན། རང་ཅག་ཁ་བ་ཅན་པ་རྣམས་
ཀྱང་ཁྲོམ་པའི་སྦལ་བའི་བརྟུལ་ཞུགས་བཟུང་ནས་མི་སྡོད་པར་འཛམ་གླིང་གི་འཕེལ་ཕྱོགས་ལ་རྒྱང་བལྟས་ཀྱིས་
རིག་གནས་གསར་བར་བློ་ཁ་ཕྱོགས་པ་དང༌། ལེགས་ཉེས་བླང་དོར་མ་འཛོལ་བའི་སྒོ་ནས་གསར་བྱུང་རིག་
གནས་དེ་དག་གི་ཉིང་བཅུད་ཚུར་བླངས་ཏེ། བོད་རང་གི་རིག་གནས་ལ་སྣོན་འདེབས་པའམ་རིག་གནས་གསར་
བ་གཞན་འདྲེན་བྱེད་ཀྱི་མཐུན་རྐྱེན་དུ་སྦྱོར་རྒྱུ་ནི། དུས་སྐབས་གསར་བ་དང་རིག་གནས་གསར་བས་གངས་
ཅན་བོད་ཀྱི་ཤེས་ཡོན་ཅན་རྣམས་ལ་བསྩལ་བའི་ལོ་རྒྱུས་ཀྱི་འོས་འགན་ཆེན་པོ་ཞིག་ཡིན་པར་འདོད་དོ། །
གློག་རྩིས་འཕྲུལ་འཁོར་དང་རྩིས་འཁོར་དྲ་རྒྱའི་ལག་རྩལ་ནི་དུས་རབས20བའི་ནང་བྱུང་བའི་ཚན་རིག་
ལག་རྩལ་ཐད་ཀྱི་བླ་ན་མེད་པའི་མཛད་རྗེས་ཤིག་ཏུ་མངོན་ལ། དུས་རབས21པའི་ནང་དུའང་རྒྱལ་ཁབ་སོ་སོའི་
སྲིད་འབྱོར་རིག་གསུམ་དང་མིའི་རིགས་ཀྱི་འཚོ་བའི་ཕྱོགས་མཐའ་དག་ལ་ཤུགས་རྐྱེན་ངེས་ ཅན་ཐེབས་ཡོད་པ་
མངོན་སུམ་ཚད་མས་གྲུབ་ཡོད་ཕྱིར། འདིར་རྩིས་འཁོར་དྲ་རྒྱའི་སྐོར་རགས་ཙམ་བརྗོད་པར་བྱའོ། ། །
གཅིག རྩིས་འཁོར་དྲ་རྒྱའི་ཤེས་བྱ་རྟོགས་པའི་དགོས་པ། །
དེའང་གློག་རྩིས་འཕྲུལ་འཁོར་དང་རྩིས་འཁོར་དྲ་རྒྱ་ནི་དུས་རབས20བའི་ནང་བྱུང་བའི་ཚན་རིག་ལག་
[རྩོམ་འབྱོར་ཉིན]2002—06-18
[རྩོམ་པ་པོ་ངོ་སྤྲོད] ཚེ་མཁར་བཀྲ་ཤིས། (1965–) མཚོ་སྔོན་ཁྲི་ཀའི་མི་ཡིན། དགེ་རྒན་གཞོན་པའི་ཐོབ་ཐང་བླངས་
ཡོད། རྩིས་རིག་པ་དང་གློག་རྩིས་རིག་པའི་ཕྱོགས་ལ་དཔྱད་མུས་ཡིན།
• 87 •



རྩལ་ཐད་ཀྱི་བྱས་རྗེས་རླབས་ཆེན་གྱི་གྲས་སུ་བགྲངས་ཤིང་། དུས་རབས21པར་མིའི་རིགས་ཀྱི་སྤྱི་ཚོགས་དང་
ཚན་རིག་ཞིབ་འཇུག་སོགས་ལ་ཤུགས་རྐྱེན་དྲག་པོ་ཐེབས་ངེས་པའི་ཚན་རིག་ལག་རྩལ་ཞིག་ཀྱང་ཡིན། ལྷག་
པར་དུ་རྩིས་འཁོར་དྲ་རྒྱའི་འཕེལ་འགྱུར་ནི་འཛམ་གླིང་ཐོག་གི་ཚན་རིག་ལག་རྩལ་གཞན་ཀུན་ལས་འཕེལ་ཚད་
ཆེས་མྱུར་བ་སྟེ། རྩིས་འཁོར་དྲ་རྒྱ་བཟོ་འགོད་ཀྱི་གླེང་བསླངས་ཏེ་རིང་བོ་མ་ཐོགས་པར་ཡུལ་འཁོར་བྱེ་བྲག་ཏུ་
སྤྱོད་པའི་རྩིས་འཁོར་དྲ་རྒྱ་བྱུང་ཞིང་། དེ་ལྟར་ཕྱིས་སུ་རྒྱལ་སྤྱིའི་རྩིས་འཁོར་དྲ་རྒྱའི་མ་ལག་འཐུས་ཚང་བར་གྲུབ་
པའི་བར་བགྲང་བྱ40ཙམ་གྱི་ལོ་རྒྱུས་ལས་མེད་ནའང་། ལོ་བཅུའི་སྔོན་ནས་དེང་གི་དུས་ལ་ཐུག་གི་བར་རྒྱལ་
སྤྱིའི་རྩིས་འཁོར་དྲ་རྒྱ་ནི་བརྡ་འཕྲིན་གསར་བརྗེ་དང་བརྡ་འཕྲིན་ལག་རྩལ་འཕེལ་རྒྱས་སུ་སོང་བའི་མཚོན་རྟགས་
ཀྱི་ཐ་སྙད་ཅིག་ཏུ་གྱུར་ལ། འདིས་རྒྱལ་ཁབ་སོ་སོའི་སྲིད་གཞུང་ཁག་དང་དམག་གི་སྡེ། ཡང་ན་ཚོང་ལས་དང་
སློབ་གསོ། ཐ་ན་སྒེར་ཁྱིམ་བཅས་སྤྱི་ཚོགས་ཀྱི་ཕྱོགས་ཟུར་ཐམས་ཅད་གཞི་གཅིག་ཏུ་སྦྲེལ་བར་བརྟེན་ནས། མི་
རྣམས་ཀྱི་འདུ་ཤེས་དང་སྤྱོད་ལམ། ཡང་ན་སྲིད་འབྱོར་རིག་གནས་སོགས་སྲོལ་རྒྱུན་གྱི་གོམས་སྲོལ་སྣ་ཚོགས་ལ་
སྔ་ན་མེད་པའི་འཕོ་འགྱུར་བྱུང་དང་འབྱུང་བཞིན་ཡོད། མིག་སྔར་མི་གྲངས་དུང་ཕྱུར་གཅིག་ལྷག་རྒྱལ་སྤྱིའི་
རྩིས་འཁོར་དྲ་རྒྱའི་ཁོངས་སུ་ཞུགས་ཤིང་དེ་ཡང་ལོ་རེར100% ཡན་གྱི་མྱུར་སྟབས་ཀྱིས་ཇེ་མང་དུ་འགྲོ་བཞིན་
མཆིས། ཀྲུང་གོ་རྒྱལ་ཁབ་ཙམ་ལ་མཚོན་ནའང་། དུས་རབས20བའི་ལོ་རབས90བའི་ལོ་སྟོད་དུ་རྒྱལ་སྤྱིའི་
རྩིས་འཁོར་དྲ་འབྲེལ་གྱི་ཚོགས་སུ་ཞུགས་པ་ནས་བཟུང་། ད་ལྟའི་བར་དུ་རྒྱལ་སྤྱིའི་རྩིས་འཁོར་དྲ་སྤྲེལ་ལ་འཇུག་
མཁན་མི་གྲངས་བྱེ་བ་གཅིག་དང་ས་ཡ་བརྒྱད་དུ་སླེབས་ཤིང༌། ཀྲུང་གོའི་སྲིད་གཞུང་གིས་ཚན་རིག་ལག་རྩལ་གྱི་
རྩིས་འཁོར་དྲ་རྒྱའི་ལས་ཁུངས་(Cstnet)དང་། སློབ་དཔྱོད་རྩིས་འཁོར་དྲ་རྒྱའི་ལས་ཁུངས་(Cernet)དང༌།
སྦྲགས་སྲིད་རྩིས་འཁོར་དྲ་རྒྱའི་ལས་ཁུངས་(China GBN) དང་། སྤྱི་སྤྱོད་རྩིས་འཁོར་དྲ་རྒྱའི་ལས་ཁུངས་
(Chinanet) བཅས་རྩིས་འཁོར་གྱི་སྦྲེལ་གཞི་ལས་ཁུངས་ཆེན་པོ་བཞི་བཙུགས་པ་ལས་གཞན། ད་དུང་རྒྱལ་
སྤྱིའི་རྩིས་འཁོར་དྲ་རྒྱར་འབྲེལ་བྱེད་ཀྱི་སྦྲེལ་གཞི་ལས་ཁུངས་ཀྱང་མི་ཉུང་བ་ཞིག་བཙུགས། རྒྱལ་ནང་གི་ལས་
རིགས་སོ་སོས་ཀྱང་རང་གི་ལས་རིགས་ཙམ་ལ་དབང་བའི་རྩིས་འཁོར་དྲ་རྒྱ་གཉེར་ཡོད་དེ། དཔེར་ན། དངུལ་
ཁང་ལས་རིགས་ཁག་གི་བརྡ་འཕྲིན་དྲ་རྒྱ་དང་གསོ་རིག་སྨན་བཅོས་ཁག་གི་བརྡ་འཕྲིན་དྲ་རྒྱ། བཟོ་ཞིང་ལས་
རིགས་ཁག་གི་བརྡ་འཕྲིན་དྲ་རྒྱ། བཟོ་སྐྲུན་རྒྱུ་ཆ་ཐོན་སྐྱེད་ཁག་གི་བརྡ་འཕྲིན་དྲ་རྒྱ་དང་ཚོང་ལས་ཐད་ཀྱི་བརྡ་
འ ཕྲིན་དྲ་རྒྱ་སོགས་དང༌། དེ་མིན་ད་དུང་གློག་རྩིས་ཚོང་གཉེར་དང་ལྟར་སྣང་སློབ་གྲྭ། ལྟར་སྣང་གྲོང་ཁྱེར་
སོགས་དེ་འབྲེལ་གྱི་བྱ་བ་མཐའ་དག་རྩིས་འཁོར་དྲ་རྒྱའི་ལམ་ནས་ཚེགས་མེད་དུས་ཐུང་གི་ནང་སྒྲུབ་ནུས་པས།
ཡུལ་དུས་ཀྱི་བཀག་རྒྱ་ལས་བརྒལ་ནས་གློག་རྩིས་འཕྲུལ་འཁོར་དང་བརྡ་འཕྲིན་ལག་རྩལ་གྱི་འཇིག་རྟེན་དུ་བགྲོད་
པ་ནི་དུས་རབས་འདིའི་ཐུན་མོང་མ་ཡིན་པའི་ཁྱད་ཆོས་ཤིག་ཏུ་མངོན་ཡོད། དེ་བཞིན་དུ་རྩིས་འཁོར་དྲ་རྒྱ་ནི་
བརྡ་འཕྲིན་ཅན་གྱི་སྤྱི་ཚོགས་སུ་བསྒྱུར་བའི་རྨང་རྟེན་ཡིན་ཙ་ན། རྩིས་འཁོར་དང་རྩིས་འཁོར་དྲ་རྒྱའི་ཐད་ཀྱི་
མཁས་དབང་དག་གིས་རྩིས་འཁོར་མང་པོ་ལྷན་དུ་སྦྲེལ་ཏེ་རྩིས་འཁོར་གྱི་དྲ་རྒྱ་ཞིག་བསྒྲུབ་སྟེ་ལས་ཀ་སྣ་ཚོགས་
ཚེགས་མེད་དུས་ཐུང་གི་ཡུན་ལ་རྫོགས་པར་བསྒྲུབས་ཐུབ་པ་ལྟ་བུ་ད་གཟོད་ངེས་པ་དོན་གྱི་རྩིས་འཁོར་ཞེས་སུ་
མཚན་ཉིད་བྱ་རུང་བར་སེམས་སོ། ། དེང་འདིར་རྩིས་འཁོར་དྲ་རྒྱའི་ལེགས་ཉེས་བཟང་ངན་དེ་རྒྱལ་ཁབ་ཅིག་
གི་སྟོབས་དང་ཚན་རིག་ལག་རྩལ་དར་ཞན་གྱི་ཚད་འཛིན་བྱེད་ཡིན་ཞེས་གྲགས་ཤིང་། སྔོན་ཐོན་རྒྱལ་ཁབ་དང་
འཕེལ་བཞིན་པའི་རྒྱལ་ཁབ་ཀྱི་མིས་ཀྱང་དོན་དེ་དེ་བཞིན་ནོ་ཞེས་ཁས་ལེན་བཞིན་འདུག་གོ། འདི་ལྟ་བུའི་ལོ་
རྒྱུས་གནས་བབ་འོག་ཨ་མེ་རི་ཁ་རྒྱལ་ཁབ་ཀྱིས་དུས་རབས20བའི་ལོ་རབས90ཡི་ལོ་སྟོད་དུ་ཐོག་མར་གློག་འཕྲིན་
བསྐུར་ཚད་མགྱོགས་པའི་བརྡ་འཕྲིན་མྱུར་ལམ་ཞིག་འཛུགས་རྒྱུའི་གྲོས་གཞི་བཏོན་པ་དང༌། ལོ་རབས་དེའི་སྨད་
• 88 •



ཙམ་དུ་རྒྱལ་སྤྱིའི་རྩིས་འཁོར་དྲ་རྒྱ་རིམ་པ་གཉིས་པ་དང་གསུམ་པ། བཞི་བ་བཅས་འཛུགས་པའི་འཆར་གཞི་
ལྟར་ལས་མགོ་བརྩམས། ཀྲུང་གོས་ཀྱང་དུས་རབས20བའི་ལོ་རབས90ཡི་ལོ་དཀྱིལ་ནས་རྒྱལ་ཁབ་རིམ་པའི་
བརྡ་འཕྲིན་གཞུང་ལམ་གྱི་རྨང་གཞི་སྟེ་གསེར་གསུམ་བཟོ་སྐྲུན་(གསེར་ཟམ་དང་གསེར་བྱང༌། གསེར་འགག་བཅས་
གསུམ་བསྟན།)ཞེས་པ་བསྐྲུན་པའི་འཆར་གཞི་བཀོད་ཅིང་། ལོ་རབས་འདིའི་མཇུག་ཙམ་ལ་རྒྱལ་ཁབ་བརྡ་འཕྲིན་
ཐོན་ལས་པུའུ་ཞེས་པའི་ལས་ཁུངས་དངོས་སུ་བཙུགས་ཏེ། རྒྱལ་ནང་གི་རྩིས་འཁོར་དྲ་རྒྱ་དང་རྒྱལ་སྤྱིའི་རྩིས་
འཁོར་དྲ་རྒྱར་ཞུགས་ནས་བརྡ་འཕྲིན་བརྗེས་ཐུབ་པ་བྱུང་བས། རྩིས་འཁོར་དྲ་རྒྱའི་ཞིབ་འཇུག་དང་དར་སྤེལ།
བེད་སྤྱོད་བཅས་ཀྱི་བྱ་བར་སྐུལ་ལྕག་ཚ་ནན་ཐེབས་ཡོད། འོ་ན་རྩིས་འཁོར་དྲ་རྒྱའི་ལག་རྩལ་དང་དེ་བེད་སྤྱོད་
པའི་འཕེལ་ཚད་དེ་འདྲ་ཞིག་མགྱོགས་པའི་རྒྱུ་མཚན་ཅི་ཞེ་ན། ཐོག་མར་དེ་ནི་ཚན་རིག་ལག་རྩལ་གྱི་མཐུ་ནུས་ལ་
རག་ལས་པ་སྟེ་དུས་རབས20བའི་ལོ་རབས 40ཡི་ནང་གློག་རྩིས་འཕྲུལ་འཁོར་ཐོག་མར་བྱུང་བ་ནས་བཟུང་།
རྩིས་འཁོར་གྱི་ལག་རྩལ་ཐད་སྔ་ན་མེད་པའི་འཕེལ་རྒྱས་ཆེན་པོ་བྱུང་བ་དང༌། སྒོས་སུ་གློག་རྡུལ་ཕྲ་རབས་ཀྱི་
འཕྲུལ་ཆས་དག་གི་རྩིས་སྟབས་སྔོན་ལས་ཇེ་མྱུར་དུ་སོང་བ་དང་གཅིག ཡང་རྩིས་འཁོར་གྱི་སྙིང་ལག་འཕྲུལ་
ཆས་བཟོ་བའི་ལག་རྩལ་མཐོར་འདེགས་བྱུང་བ་དང་གཉིས། རྩིས་འཁོར་གསོག་འཇོག་འཕྲུལ་ཆས་ཀྱི་རྒྱུ་ཆར་
འཕེལ་འགྱུར་བྱུང་ནས་བགྲང་གིས་མི་ལང་བའི་བརྡ་འཕྲིན་སྣ་ཚོགས་གསོག་ཉར་དང་དེ་དག་ཐད་ཀར་ལྟ་ལེན་
ཐུབ་པར་གྱུར་བ་དང་གསུམ། རྩིས་འཁོར་གྱི་མཉེན་ཆས་ལག་རྩལ་ཇེ་མཐོར་སོང་ཞིང་སྒོས་སུ་འཁོར་བསྒྱུར་མ་
ལག་དང་འབྲེལ་བའི་རམ་འདེགས་ཡོ་བྱད་མང་པོ་ཞིག་གིས་ཤེས་ལྡན་མི་ལྟར་ལས་གཉེར་བཏུབ་པའི་ཕྱོགས་སུ་
འཕེལ་བ་དང་བཞི། སྨྱན་སྦྱར་མང་ལྡན་གྱི་ལག་རྩལ་དང་མངོན་འཆར་ལག་རྩལ་ཐད་ལ་འཕེལ་རྒྱས་ཆེན་པོ་
བྱུང་སྟེ་རྩིས་འཁོར་གྱི་གཞུང་ལུགས་དང་ལག་རྩལ་ལ་རྨོངས་པ་དག་གིས་ཀྱང་འབད་པ་ཆུང་ངུས་ཧ་ཚེགས་མེད་དུ་
རྩིས་འཁོར་ལ་ཁ་ལོ་བསྒྱུར་ནུས་པར་གྱུར་བས། འཛམ་གླིང་གི་ལས་རིགས་སོ་སོའི་ལས་ལ་རྩིས་འཁོར་སྤྱོད་པ་
ཁྱབ་བརྡལ་བྱུང་བ་དང་ལྔ། རྩིས་འཁོར་གྱི་རྩ་བའི་གྲུབ་ཚུལ་ཐད་ལའང་འཕོ་འགྱུར་བྱུང་སྟེ་གཟུགས་དབྱིབས་
ཆེ་ཕྲ་སྣ་ཚོགས་ཀྱི་རྩིས་འཁོར་འདྲ་མིན་འཕྲོ་བསྟུད་དེ་བྱུང་ལ། དེ་དག་གི་བྱེད་ནུས་དང་བཀོལ་སྟངས་ཀྱང་ཇེ་
ལེགས་ཇེ་བདེར་སོང་བ་དང་དྲུག རྩིས་འཁོར་གྱི་ལག་རྩལ་ཐད་སྔ་ན་མེད་པའི་སྨྲ་ཤེས་དོན་གོའི་ཤེས་ལྡན་མིའི་
རང་བཞིན་ཅན་དུ་བསྒྱུར་རྒྱུའི་ཕུགས་འདུན་མངའ་བ་དང་བདུན་ནོ། ། གཉིས་སུ་ཚོང་རའི་སྒུལ་ཤུགས་ལ་
རག་ ལས་ པ་ སྟེ་ མི་རྣམས་ ཀྱི་འདོད་མོས་དང་བྱ་བའི་དགོས་དབང་གིས་ཡུལ་ དུས་ བཀག་རྒྱ་ལས་བརྒལ་ཏེ།
འཇིག་རྟེན་ཁམས་ལ་ལྟད་མོར་རོལ་བ་དང་ཤེས་བྱའམ་ཡིག་ཆ་སྣ་ཚོགས་ཇི་ལྟ་བ་བཞིན་མཁོ་སྤྲོད་བྱེད་པ། ཐ་ན་
རང་ཁྱིམ་ནས་སྒོ་ཕྱིར་མ་བུད་ཀྱང་ཟས་རང་གྲུབ་དང་གོས་རང་གྲུབ་ཅེས་པ་ལྟར་འདོད་དོན་ཐམས་ཅད་ལྷུན་གྱི་
གྲུབ་ཐུབ་པའི་ཕྱིར་ན། ཚན་རིག་གི་ཐབས་འཕྲུལ་ལ་བརྟེན་ནས་མིའི་རིགས་ཀྱི་བསམ་པའི་འདུན་པ་དང་འཚོ་
བའམ་བྱ་བའི་དགོས་མཁོ་མཐའ་དག་གི་ཚོང་ར་དེ་ཉིད་དམ་དུ་བཟུང་བ་དང་འཛིན་པ་ལས་རྩིས་འཁོར་དྲ་རྒྱའི་
ལག་རྩལ་ཇེ་མཐོ་དང་བེད་སྤྱོད་བྱེད་པའི་འཕེལ་ཚད་ཇེ་མགྱོགས་སུ་སོང་བ་ཡིན་ཞེས་རྩིས་འཁོར་དང་རྩིས་འཁོར་
དྲ་རྒྱའི་འཇིག་རྟེན་ན་ཡོངས་སུ་གྲགས་སོ། །
དེང་འདིར་སྤྱི་ཚོགས་འཚོ་བའི་ཁྲོད་རྩིས་འཁོར་དྲ་རྒྱས་བསྐྲུན་པའི་དགེ་མཚན་དེ་གྲངས་ཀྱིས་མི་ཟིན་ཏེ།
དཔེར་ན། གཡུལ་སྦྱོར་དང་ཚོང་ལས། སྲིད་དོན། བཟོ་རིག ཞིབ་འཇུག སློབ་གསོ་བཅས་ཀྱི་ལས་ལ་
འཇུག་པ་དག་གིས་ཡུལ་དུས་གྱི་བཀག་རྒྱ་བརྟོལ་ཏེ་ཤེས་བྱ་སྤྱི་དང་སྒོས་སུ་རང་རང་གི་ཆེད་ལས་སྐོར་གྱི་ཡིག་ཆ་
དང་ཚན་རིག་ཞིབ་འཇུག་གི་གྲུབ་འབྲས་གསར་བ་གང་མཆིས་མྱུར་བ་མྱུར་བར་རྒྱུས་ལོན་ཐུབ་ཅིང་། དེ་མིན་ད་
དུང་སྒྲ་གཟུགས་ཟུང་སྦྱོར་གྱི་བརྡ་འཕྲིན་སྣ་ཚོགས་ཀྱང་ཆགས་ཐོགས་མེད་པར་བརྗེ་རེས་ཐུབ་པ་བྱུང་བས། ངོ་
མ་འཇིག་རྟེན་རིལ་བོ་འདིར་ལག་མཐིལ་གྱི་སྐྱུ་རུ་རའི་འདུ་ཤེས་འཆར་རོ། ཡང་དེང་རབས་ཀྱི་དམག་འཁྲུག་
• 89 •



ཙམ་གྱི་ཆ་ནས་བཤད་ནའང་། དུས་རབས20བའི་ལོ་རབས90ཡི་མགོར་ཨ་མེ་རི་ཁ་དང་ཨེ་ར་ཁུ་རྒྱལ་ཁབ་
གཉིས་ཀྱི་བར་ལངས་པའི་དམག་འཁྲུག་ཁྲོད། གལ་ཏེ་ཨ་རིས་རྩིས་འཁོར་དྲ་རྒྱའི་བྱེད་ནུས་ལ་བརྟེན་ཏེ་སྐམ་
མཚོ་མཁའ་གསུམ་གྱི་དམག་དཔུང་ལ་དམག་ཇུས་བཀོད་འདོམས་ཡང་དག་བྱས་པ་མིན་ཚེ། རྒྱལ་ཕམ་གྱི་མཇུག་
འབྲས་ཀྱང་ཕྱིན་གྱི་ལོག་ཏུ་འབྱུང་བ་གདོན་མི་ཟ་ཞིང༌། དེ་བས་དེང་ཕྱིན་གྱི་དམག་འཁྲུག་ནི་རྩིས་འཁོར་དྲ་རྒྱའི་
སྟེང་གི་དམག་འཁྲུག་ཅིག་དང་དཔལ་འབྱོར་ལས་སྦྱོར་ཕལ་མོ་ཆེའང་དྲ་རྒྱའི་སྟེང་གི་དཔལ་འབྱོར་ཞིག དེ་
བཞིན་སློབ་གསོ་དེའང་རྩིས་འཁོར་དྲ་རྒྱ་སྟེང་གི་ལྟར་སྣང་སློབ་གྲྭ་འགྲིམས་ཏེ་འཁྲིད་སྦྱོང་བྱེད་པ་དང་། ཞིང་
ཕྱུགས་བཟོ་གསུམ་ལ་རྩིས་འཁོར་དྲ་རྒྱ་བརྒྱུད་དེ་ཚོད་འཛིན་དོ་དམ་དང་ཚོང་རའི་དགོས་མཁོ་ལ་བསྟུན་ཏེ་ཐོན་
སྐྱེད་བྱེད་པ། ཐ་ན་དེང་ཕྱིན་གྱི་རོལ་རྩེད་ཀྱང་རྩིས་འཁོར་དྲ་རྒྱ་དང་ཁ་འབྲལ་ཐབས་མེད་པ་ཞིག་ཡིན་སྲིད་
དོ། ། གཞན་དུ་ན་རྩིས་འཁོར་དང་རྩིས་འཁོར་དྲ་རྒྱའི་ཞིབ་འཇུག་ནི་རིམ་བཞིན་ཤེས་པ་ལྡན་པའི་རང་བཞིན་
ཅན་དུ་བསྒྱུར་བཞིན་འདུག་པས། རྩིས་འཁོར་དྲ་རྒྱ་སྐོར་གྱི་ཤེས་བྱ་འདིའང་གངས་ཅན་བོད་མི་ཡོངས་ཀྱིས་
ཤིན་ཏུ་ནས་སྦྱངས་འོས་སོ། །
གཉིས། རྩིས་འཁོར་དྲ་རྒྱའི་བྱུང་འཕེལ་གྱི་ལོ་རྒྱུས་རགས་བསྡུས།
དེ་ལ་ངོ་མཚར་རྨད་དུ་བྱུང་བའི་རྩིས་འཁོར་དྲ་རྒྱའི་བྱུང་འཕེལ་ལོ་རྒྱུས་བཤད་པ་ལ་བཞི་སྟེ། ཐོག་མའི་
གསར་བྱུང་གི་དུས་རིམ་དང་། དུས་སྟོད་དུ་སྤེལ་བའི་རིམ་པ། བར་དུས་སུ་ཁྱབ་པའི་རིམ་པ། ད་ལྟ་འཕེལ་
བའི་རིམ་པ་བཅས་སོ། །
ཀ ཐོག་མའི་གསར་བྱུང་གི་དུས་རིམ།
དེས་ན་རྩིས་འཁོར་དང་རྩིས་འཁོར་ཐམས་ཅད་སྡོམ་རྒྱུ་བཞིན་གཞི་གཅིག་ཏུ་སྦྲེལ་བའི་ཐོག་མའི་གླེང་སློང་
ཙམ་ནི་སྤྱི་ལོ1964ལོའི་ཟླ་བརྒྱད་པར་ཨ་མེ་རི་ཁའི་ལན་རྗེ་ཞེས་པའི་བཟོ་སྐྲུན་ཀུང་ཟིས་སྤེལ་བའི་གློག་འཕྲིན་
བཀྲམ་ལུགས་ཀྱི་སྒྲིག་གཞི་གསར་བའི་ཞིབ་འཇུག་སྙན་ཞུ་ཞིག་ལས་ཐོག་མར་བྱུང་ཞིང་། ཞིབ་འཇུག་སྙན་ཞུ་
དེས་བློ་བསྐྱེད་ལ་བརྟེན་ནས་སྐབས་དེའི་ཨ་རིའི་དམག་དོན་སྡེ་ཁག་གི་དམག་དཔོན་ཁ་ཅིག་གིས་དེ་འདྲའི་སྡོམ་རྒྱ་
ལྟ་བའི་རྩིས་འཁོར་དྲ་རྒྱའི་གློག་འཕྲིན་མ་ལག་ཅིག་འཛུགས་ཐུབ་པ་བྱུང་ཚེ། མ་འོངས་དམག་འཁྲུག་ཁྲོད་རང་
ཕྱོགས་ཀྱི་རྩིས་འཁོར་དྲ་སྣེ་གཅིག་བརླག་ནའང་གློག་འཕྲིན་མ་ལག་གིས་རང་འགུལ་གྱིས་གློག་འཕྲིན་རྒྱུ་ལམ་
གཞན་བཙལ་ནས་བརྡ་འཕྲིན་རྣམས་དུས་ལྟར་སྒྲོན་ལེན་ཐུབ་པ་དང་། རྩིས་འཁོར་གཞན་ལའང་བརྡ་འཕྲིན་
བརྗེ་རེས་ཐུབ་པ་བཅས་དགེ་མཚན་མི་དམན་པར་དགོངས་ཏེ། སྤྱི་ལོ1968ལོར་ཨ་རིའི་རྒྱལ་སྲུང་མཐོ་རིམ་ཞིབ་
འཇུག་ཁང་གིས་རྩིས་འཁོར་དྲ་རྒྱ་འཛུགས་པའི་འཆར་གཞི་དེ་ཅུ་ཀྲུག་སློབ་གྲྭ་ཆེན་མོའི་ནང་ཚན་དུ་གཏོགས་པའི་
ལོ་ཧྲིན་ཅའེ་ཞེས་པའི་སློབ་གྲྭ་ཆེན་མོའི་པེ་ལ་ནེ་ཀླུ་ཡིས་མགོ་ཁྲིད་མཛད་པའི་ཞིབ་འཇུག་ཚན་ཆུང་གི་ཁུར་དུ་
བསྐྱོན་པ་དང་། ཞིབ་འཇུག་ཚན་ཆུང་དེས་ལོ་ཕྱི་མར་བརྗེ་སྤོར་སྦྲེལ་མཐུད་ཀྱི་རྣམ་པ་བཞིས་གྲུབ་པའི་བརྗེ་རེས་
རང་བཞིན་གྱི་རྩིས་འཁོར་དྲ་རྒྱའི་མ་ལགARPNETཞེས་བྱ་བ་བཟོས་གྲུབ་བྱུང་། དེ་ནས་བཟུང་འགྲོ་བ་མིའི་
རིགས་རྩིས་འཁོར་དྲ་རྒྱའི་འཇིག་རྟེན་གསར་བ་ཞིག་ལ་བགྲོད་མགོ་བརྩམས། སྤྱི་ལོ1969ལོར་ལས་མང་རིམ་
སྒྲུབ་ཅན་གྱི་འཁོར་བསྒྱུར་མ་ལག་($E* H+ ##g f# % ཙིf UNIX)དང་རིང་ཐག་མུས(M)ལྔ་བརྒྱའི་ནང་
རོལ་ཏུ་སྐར་ཆ་རེར་རིང་ཚད་མུས་བཅུའི་མགྱོགས་ཚད་ཀྱིས་བརྡ་འཕྲིན་སྒྲོན་ལེན་ཐུབ་པའི་རྩིས་འཁོར་དྲ་རྒྱ་
Ethernetཞེས་བྱ་བ་བྱུང་བ་དང༌། སྤྱི་ལོ 1972ལོར་བརྗེ་སྤོར་རང་བཞིན་གྱི་རྩིས་འཁོར་དྲ་རྒྱའི་མ་ལག
ARPNETནང་དུ་འཛམ་གླིང་སྟེང་གི་གློག་རྩིས་འཕྲིན་ཡིག་ཨང་དང་པོ་སྒྲོན་ལེན་བྱ་ཐུབ་པ་བྱུང་ངོ༌། ལྷག་
• 90 •



པར་དུ་སྤྱི་ལོ1974ལོར་སྐད་གྲགས་ཆེ་བའི་གློག་འཕྲིན་གྲོས་གཞིTCP/IPཞེས་པ་བྱུང་སྟེUNIXམ་ལག་གི་སྙིང་
ལག་འཕྲུལ་ཆས་དང་འབྲེལ་ནས་རིགས་མི་གཅིག་པའི་རྩིས་འཁོར་སྣ་ཚོགས་ཕན་ཚུན་འབྲེལ་མཐུད་དང་གློག་
འཕྲིན་སྒྲོན་ལེན་བྱེད་པའི་ཚད་གཞི་གཙོ་ཤོས་ཤིག་ཏུ་གྱུར་བ་ལ། རིམ་བཞིན་བཟོ་ལས་ཁག་དང་རིག་གཞུང་
ཞིབ་འཇུག་ཚན་ཁག་དང་བཅས་པའི་སྲིད་གཞུང་སྡེ་ཚན་གྱིས་དང་ལེན་དང་རྒྱ་ཆེར་བེད་སྤྱད་པས། དེང་
འདིར་རྒྱལ་སྤྱིའི་རྩིས་འཁོར་དྲ་སྦྲེལInternetཞེས་ལྷོ་འཛམ་བུ་གླིང་གི་གཞི་ཁྱོན་ཆེན་པོ་གཞི་གཅིག་ཏུ་སྦྲེལ་བའི་
རྣམ་པ་འདི་འབྱུང་བ་ལ་ཞོགས་པའི་ཉི་གཞོན་འདྲེན་པའི་སྐྱ་རེངས་ཀྱི་ཚུལ་དུ་བྱུང་ངོ༌། ། འོན་ཀྱང་དོན་དངོས་
སྟེང་གོང་དུ་བཤད་པའི་རྩིས་འཁོར་དྲ་རྒྱའི་མ་ལག་ནི་ཕྲ་ཞིབ་རིག་པའི་ཆེད་ལས་རང་བཞིན་སྟག་པ་དང་འཁོར་
བསྒྱུར་མ་ལག་སོགས་རྩིས་འཁོར་གྱི་མཉེན་ཆས་གཞན་དག་བར་ལའང་འབྲེལ་བ་དམ་པོ་ཡོད་སྟབས། འདིར་
ཞིབ་ཏུ་བརྗོད་ཁུལ་བྱས་ཀྱང་ཐ་སྙད་གསར་བ་ཁོ་ནས་ཀྱང་ལས་དང་བོ་བ་དག་མགོ་རྨོངས་ཤིང་སྤྲོ་བ་ཉམས་པར་
དོགས་ནས་འདི་ཙམ་གྱིས་འཐུས་པར་བྱས་སོ། །
ཁ། དུས་སྟོད་དུ་སྤེལ་བའི་རིམ་པ།
དེ་ནས་རྩིས་འཁོར་དང་རྩིས་འཁོར་དྲ་རྒྱའི་ལག་རྩལ་ཇེ་མཐོར་འགྲོ་བཞིན་པ་དང་བེད་སྤྱོད་མཁན་ཡང་ལོ་
རེར་ཇེ་མང་དུ་འཕར་བཞིན་ཡོད་པར་གཞིགས་ཏེ། སྤྱི་ལོ1986ལོར་ཨ་རིའི་བརྗེ་སྤོར་རང་བཞིན་གྱི་རྩིས་འཁོར་
དྲོ་རྒྱུའི་མ་ལགARPNETཞེས་པ་དེ་ཁག་གཉིས་སུ་གྱེས་པ་སྟེ། གཅིག་ནི་ཨ་རིའི་རྒྱལ་ཁབ་ཀྱི་མ་དངུལ་ཚོགས་
པས་རོགས་སྐྱོར་མཛད་པའིNSFNETདང༌། གཞན་ཞིག་ནི་ཨ་རིའི་དམག་དོན་གྱི་ཆ་ཁོ་ནར་བཀོལ་བའི་རྒྱལ་
སྲུང་བརྡ་འཕྲིན་དྲ་རྒྱ་གཉིས་ཡིན་ལ། དེ་ཡང་ཨ་རིའི་རྒྱལ་ཁབ་མ་དངུལ་ཚོགས་པས་རོགས་སྐྱོར་མཛད་པས་ཨ་
རིའི་ས་གནས་མང་པོ་ཞིག་དང༌། སློབ་གྲྭ་ཆེ་ཁག་མང་པོའི་རྩིས་འཁོར་དྲ་རྒྱ་ཐད་ལTCP/IPགྲོས་གཞི་དངོས་
སུ་བཀོལ་ནསNSFNETལའང་འབྲེལ་མཐུད་བྱས་པས། TCP/IPགྲོས་གཞི་བེད་སྤྱད་དེ་འབྲེལ་མཐུད་བྱུང་
བའི་རྩིས་འཁོར་དྲ་རྒྱའི་སྤྱི་མིང་ལ་རྒྱལ་སྤྱིའི་རྩིས་འཁོར་དྲ་རྒྱ Internetཞེས་པའི་མིང་གིས་བསྙད་དེ་གཏན་
འབེབས་མཛད་དོ། །
སྤྱི་ལོ1986ལོ་ནས1987ལོའི་བར་དུ་རྒྱལ་སྤྱིའི་རྩིས་འཁོར་དྲ་རྒྱར་ཞུགས་ཏེ་བརྡ་འཕྲིན་བརྗེ་རེས་དང་གློག་
འ ཕྲིན་སྒྲོན་ལེན་བྱེད་པ་གཙོ་ཤོས་ནི་སློབ་གྲྭ་ཆེ་ཁག་དང་ཚན་རིག་ཞིབ་འཇུག་སྡེ་ཁག་བཅས་ཡིན་ལ། དུས་དེ་ནི་
སློབ་གྲྭ་ཆེ་ཁག་དང་ཚན་རིག་ཞིབ་འཇུག་སྡེ་ཁག་གིས་སྣ་དྲངས་ཤིང་ལས་རིགས་སོ་སོས་ཀྱང་དོ་སྣང་མཛད་བཞིན་
པའི་དུས་ཤིག་ཡིན་པས། དུས་རིམ་དེ་ལ་རྒྱལ་སྤྱིའི་རྩིས་འཁོར་དྲ་རྒྱའི་དུས་སྟོད་དུ་སྤེལ་བའི་རིམ་པ་ཞེས་བྱའོ། །
(དུས་རིམ་འདིའི་ནངSNAརྩིས་འཁོར་དྲ་རྒྱ་དང་། DNAརྩིས་འཁོར་དྲ་རྒྱ་དང་། ISO/OSIསོགས་བྱུང་མྱོང་ཡང་ཕྱིས་
སུ་གཙོ་ཤོས་སུ་མ་གྱུར་བས་འདིར་ཡང་རེ་ཞིག་བསྒྱུར་རོ། །）
ག བར་དུས་སུ་ཁྱབ་པའི་རིམ་པ།
སྤྱི་ལོ1990ལོ་ནས་བཟུང་འཛམ་གླིང་གི་རྒྱལ་ཁབ་མང་ཤོས་ཀྱིས་རྩིས་འཁོར་དང་རྒྱལ་སྤྱིའི་རྩིས་འཁོར་དྲ་རྒྱ་
ལ་ཞུགས་ཏེ་གློག་རྩིས་འཕྲིན་ཡིགEmail (ཨེ་མཱར）སྒྲོན་ལེན་དང་དགོས་ངེས་ཀྱི་ཡིག་ཆ་སྣ་ཚོགས་ལྟ་བཤུས་བྱེད་
པའམ། ཡང་ན་འཕྲིན་གསར་ཁྱབ་སྒྲོག་དང་ཚོང་ཟོག་འགྲེམ་སྟོན་སོགསInternetསྤྱོད་མཁན་སྔར་ལས་ལྡབ་
འགྱུར་གྱིས་ཇེ་མང་དུ་ཕྱིན་སྟངས། ས་གནས་དང་རྒྱལ་ཁབ་མི་འདྲ་བའི་བར་བརྡ་འཕྲིན་བརྗེ་རེས་ཀྱི་སྒྲིག་གཞི་
ལྟེ་གནས་ཤིག་འཛུགས་དགོས་བྱུང་བ་དང༌། རྒྱལ་སྤྱིའི་རྩིས་འཁོར་དྲ་རྒྱའི་དོ་དམ་ལྟེ་བ་སྟེINTERNICཞེས་
པས་ཀྱངIPགནས་ཡུལ་གྱི་ལས་བསྐོས་ལྟར་གནས་གཞན་ལའང་ཁ་བསྒྱུར་དགོས་པར་གྱུར་རོ། ། དེའི་ཕྱིར་
• 91 •



དུས་རིམ་འདིའི་ནང་རྒྱལ་སྤྱིའི་རྩིས་འཁོར་དྲ་རྒྱའི་སྒྲིག་གཞི་ལ་འཕེལ་རྒྱས་དང་དྲ་བའི་སྦྲེལ་ཁོངས་ཇེ་ཡངས་སུ་
ཕྱིན་པར་བསྟུན། འཛམ་གླིང་སྟེང་གི་ལས་རིགས་མང་ཆེ་བ་ཞིག་གིས་རྒྱུན་མཁོའི་ཡོ་བྱད་གལ་ཆེན་དུ་བརྩིས་ཏེ་
ལག་ལེན་བྱས་པས། རྒྱལ་སྤྱིའི་རྩིས་འཁོར་དྲ་རྒྱའི་བྱ་བཞག་འདི་སྟོན་ཁའི་སྤང་ལ་མེ་མཆེད་པ་ལྟ་བའི་མྱུར་
སྟབས་ཀྱིས་ས་ཁྱབ་རྡོ་ཁྱབ་ཏུ་གྱུར་བ་བཞིན་ནོ། །
ང་། ད་ལྟ་དར་རྒྱས་བྱུང་བའི་རིམ་པ།
སྤྱི་ལོ1993ལོ་ནི་རྒྱལ་སྤྱིའི་རྩིས་འཁོར་དྲ་རྒྱ་འཕེལ་བའི་ལོ་རྒྱུས་གོ་རིམ་ཁྲོད་ཀྱི་ལོ་གལ་ཆེན་ཞིག་ཡིན་ལ།
Internetཚོང་ལས་ཅན་དུ་འགྱུར་ཚད་མགྱོགས་པའི་ལོ་ཞིག་ཀྱང་ཡིན་པས། ལོ་དེར་མི་རྣམས་ཀྱི་རྒྱལ་སྤྱིའི་
རྩིས་འཁོར་དྲ་རྒྱ་ཚོང་ལས་ཅན་དུ་གྱུར་བའི་ལོ་ཞེས་འབོད་ཅིང་མིའི་རིགས་ཀྱི་ལོ་རྒྱུས་དེབ་ཐེར་དུའང་འཁོད་
དོ། ། ལོ་དེ་ནས་བཟུང་རྒྱལ་སྤྱིའི་རྩིས་འཁོར་དྲ་རྒྱུ་གཙོས་པའི་རྩིས་འཁོར་དྲ་རྒྱ་ཆེ་ཆུང་ཡོད་དོ་ཅོག་གི་འཕྲིན་
ལས་ཡར་ལྡན་དུ་མཆིས་པའི་ལེགས་ལམ་དུ་ཞུགས་ཤིང་། རྒྱལ་ཁབ་དང་མི་རིགས་སོ་སོའི་ཤེས་རིག་ཞིབ་འཇུག་
དང་བཟོ་ཞིང་ཐོན་སྐྱེད་ཀྱི་ལས་ཀ དེ་མིན་ད་དུང་སྲིད་གཞུང་ཁག་དང་རིག་གནས་འཚོ་བ་བཅས་ཀྱི་ཕྱོགས་
ཟུར་ཀུན་ལ་མ་འབྲེལ་ས་མེད་པ་དང་། དེ་ལས་ཐོབ་པའི་ཕན་འབྲས་ཀྱང་གཡུར་དུ་ཟ་བ་བླངས། ལྷག་པར་དུ་
འགྲོ་བ་མིའི་བསམ་ཚུལ་དང་འཚོ་སྟངས། ཡང་ན་འབྲེལ་འདྲིས་བྱེད་སྟངས་སོགས་ཀྱི་ཐད་ལའང་སྔ་ན་མེད་
པའི་འཕོ་འགྱུར་བྱུང་དང་འབྱུང་དུ་འཇུག་བཞིན་པར་བསྟུན་ནས། རྒྱལ་སྤྱིའི་རྩིས་འཁོར་དྲ་རྒྱའི་ལག་རྩལ་དེ་
ཡང་སྔར་ལས་དར་རྒྱས་སུ་བྱུང་བ་ལགས་སོ། །
མདོར་ན། རྒྱལ་སྤྱིའི་རྩིས་འཁོར་དྲ་རྒྱ་ནི་མིའི་རིགས་ཐུན་མོང་ལ་དབང་བ་ལས་རྒྱལ་ཁབ་དང་མི་རིགས།
ཡང་ན་སྲིད་གཞུང་ག་གེ་མོའི་རྩ་འཛུགས་གང་དང་སུ་ལའང་སྒེར་སྡོམ་བདག་འཛིན་བྱེད་པའི་དབང་ཆ་མེད་པས།
རྒྱལ་སྤྱིའི་རྩིས་འཁོར་དྲ་རྒྱ་ནི་རྒྱལ་ཁབ་དང་མི་རིགས་ལ་མ་ལྟོས་ཤིང་ཡུལ་དུས་ཀྱིས་ཚོད་འཛིན་མེད་པའི་རང་
དབང་གི་འཇིག་རྟེན་ཞིག་གོ་ཞེས་ཀྱང་གྲགས་ཡོད་དོ། །
གོང་དུ་རྒྱལ་སྤྱིའི་རྩིས་འཁོར་དྲ་རྒྱའི་ལོ་རྒྱུས་རགས་ཙམ་བཤད་པ་ལ་རྟེན་བཅོལ་ནས། འདིར་རྩིས་འཁོར་
དྲ་རྒྱ་ཞེས་པ་དང་རྒྱལ་སྤྱིའི་རྩིས་འཁོར་དྲ་རྒྱ་ཞེས་པར་ཇི་ལྟར་གོ་བ་ལེན་ཚུལ་རགས་ཙམ་བཤད་ན་འདི་ལྟ་སྟེ།
སྤྱིར་ཐ་སྙད་དབང་གིས་རྩིས་འཁོར་དྲ་རྒྱ་ཞེས་པ་དང་རྒྱལ་སྤྱིའི་རྩིས་འཁོར་དྲ་རྒྱ་ཞེས་པ་གཅིག་མིན་ཐ་དད་ལྟ་
བུར་སྣང་ཡང་། དོན་དམ་དུ་དེ་གཉིས་དོན་གཅིག་མིང་གི་རྣམས་གྲངས་སུ་ངེས་ཏེ། རྩིས་འཁོར་ཞེས་པ་སྤྱིའི་
ཐ་སྙད་དང་རྒྱལ་སྤྱིའི་རྩིས་འཁོར་ཞེས་པའང་སྤྱིའི་ཐ་སྙད་དུ་གོ་དགོས། དཔེར་ན་མིའི་རིགས་ཞེས་པ་ལ་འཇིག་
རྟེན་མི་ཡི་རིགས་ཞེས་ཀྱང་མི་འགལ་བས་ན། འདི་ཙམ་ལ་ཚད་མའི་རིགས་ལམ་ནས་བརྒལ་བརྟག་ཚ་ཚ་འུར་
འུར་དུ་བྱེད་དགོས་མ་མཆིས་སོ། ། གོང་དུ་བརྗོད་ཟིན་པའི་བྱུང་རབས་ལོ་རྒྱུས་ལས་ཤེས་པ་ནི་རྩིས་འཁོར་དྲ་
རྒྱུའི་བསམ་བློ་ཐོག་མ་དང་རྩིས་འཁོར་འགའ་ཞིག་གཞི་གཅིག་ཏུ་སྦྲེལ་བའི་ལག་རྩལ་དེ་ཨ་མེ་རི་ཁ་རྒྱལ་ཁབ་ནས་
ཐོག་མར་བྱུང་བ་ཡིན་པས། དང་ཐོག་རྩིས་འཁོར་དྲ་རྒྱ་ཞེས་པ་ལའང་བྱེ་བྲག་གི་ཆ་ལྡན་ཞིང་ཕྱིས་སུ་རིམ་བཞིན་
འཕེལ་བར་བསྟུན་འཛམ་གླིང་གི་ཡུལ་གྲུ་སོ་སོའི་རྩིས་འཁོར་གྲངས་ཀྱིས་མི་ཟིན་པ་ཞིག་ཕན་ཚུན་དྲ་བར་འབྲེལ་
ཞིང་སྦྲེལ་བཞིན་པའི་ད་ལྟའི་རྒྱལ་སྤྱིའི་རྩིས་འཁོར་དྲ་རྒྱ་འདི་བྱུང་བ་ཡིན་ལ། རྩིས་འཁོར་དྲ་རྒྱ་ཞེས་པ་བྱེ་བྲག་
དང་རྒྱལ་སྤྱིའི་རྩིས་འཁོར་དྲ་རྒྱ་ཞེས་སྤྱི་རུ་གྲུབ་བོ། ། དེ་ལྟ་མོད་ཀྱང་དེང་འདིར་རྒྱལ་ཁབ་ཕྱི་ནང་ཀུན་ནས་ཐ་
སྙད་དེ་གཉིས་རེས་མོས་སུ་བྲིས་པ་མང་དུ་མཐོང་བས་རང་ཅག་གིས་ཀྱང་རེས་མོས་སུ་འབྲི་བའམ་དོན་གཅིག་ཏུ་གོ་
ནའང་འགལ་བ་མེད་ལ། རྩོམ་ཡིག་འདི་ལས་ཀྱང་ཐ་སྙད་འདི་གཉིས་རེས་མོས་སུ་བྲིས་ཡོད་པས་ཀློག་མཁན་
རྣམས་ཀྱིས་གོང་གི་གསལ་བྱེད་དང་འབྲེལ་ནས་གོ་ཤེས་པར་བྱའོ། །
• 92 •



གསུམ། རྩིས་འཁོར་དྲ་རྒྱའི་སྒྲིག་གཞིའི་གྲུབ་ཚུལ།
གོང་དུ་སྨྲས་ཟིན་ལྟར་རྩིས་འཁོར་དྲ་རྒྱའི་སྤྱིའི་རིགས་ལམ་ཙམ་གོ་བདེ་ཡང་དེའི་རྩ་བའི་གྲུབ་ཚུལ་ནི་རྟ་མོག་
མོག་གི་སྤུ་ལྟར་སྣེ་མང་རྙོག་འཛིང་ཆེ་ཞིང་འཕྲུལ་འཁོར་གཞན་དག་དང་གློག་འཕྲིན་ལ་སོགས་ཤེས་བྱ་དང་ལག་
རྩལ་གྱི་རྣམ་གྲངས་གཞན་ལའང་འབྲེལ་བ་དམ་པོ་ཡོད་པས། འདིར་རང་རེའི་བོད་ལ་རྩིས་འཁོར་ཐད་ཀྱི་
གཅིག གྱུར་ཐ་སྙད་མེད་ཅིང་གསར་བཅོས་ཀྱིས་ཞིབ་ཏུ་སྤྲོ་བའི་དབང་དུ་བཏང་ནའང་། ལས་དང་བོ་བ་རྣམས་
ལ་ཕན་ཐོགས་ཆུང་ངོ་སྙམ་ནས་རེ་ཞིག་བཏང་སྙོམས་སུ་བསྐྱུར་འདོད་དོ། ། འོ་ན་རྩིས་འཁོར་དྲ་རྒྱའི་སྒྲིག་གཞི་
ཞེས་པའི་དོན་ཅི་ཞེ་ན། རིགས་ལམ་དང་པོ་ལྟར་ན་གློག་འཕྲིན་བསྐུར་ལེན་གྱི་བྱེད་ཐབས་ལ་བརྟེན་ནས་རང་
རྐྱར་གནས་པའི་རྩིས་འཁོར་མང་པོ་ཞིག་ཕན་ཚུན་དྲ་རུ་སྦྲེལ་ཏེ་བརྡ་འཕྲིན་ཇི་སྙེད་ལྷན་དུ་སྒྲོན་ལེན་དང་ཐག་
གཅོད་བཏུབ་པའི་མ་ལག་ཆ་ཚང་བ་ཞིག་ལ་རྩིས་འཁོར་དྲ་རྒྱའི་སྒྲིག་གཞི་ཟེར་ཞིང་། དེ་ལྟ་བུའི་རྩིས་འཁོར་དྲ་
རྒྱུའི་སྒྲིག་གཞི་ནི་གནས་ཐ་དད་པའི་རྩིས་འཁོར་དྲ་རྒྱ་དང་གློག་འཕྲིན་སྒྲོན་ལེན་ཀྱི་ལག་རྩལ་ཟུང་འབྲེལ་གྱི་རྩིས་
འཁོར་གྱི་ཚོགས་པ་ཞིག་ལ་གོ་དགོས། ཡང་བཤད་ན་གློག་འཕྲིན་ལག་རྩལ་ལ་བརྟེན་ནས་རྩིས་འཁོར་དང་རྩིས་
འཁོར་མི་ཉུང་བ་ཞིག་ལྷན་དུ་སྦྲེལ་ན་རྩིས་འཁོར་དྲ་རྒྱའི་སྒྲིག་གཞི་དང༌། གློག་འཕྲིན་ལག་རྩལ་ཁྱད་པར་ཅན་ལ་
བརྟེན་ནས་རྒྱལ་ཁབ་དང་རྒྱལ་ཁབ་མི་འདྲ་བའི་རྩིས་འཁོར་དྲ་རྒྱའི་སྒྲིག་གཞི་མང་པོ་ལྷན་དུ་སྦྲེལ་ནས། རྒྱལ་
སྤྱིའི་རྩིས་འཁོར་དྲ་རྒྱའི་སྒྲིག་གཞི་གྲུབ་པ་ཡིན་པས། ལས་དང་བོ་པ་རྣམས་ཀྱིས་གོང་གི་སྤྱི་འགྲོས་བཞིན་ཡིད་
འཇགས་འཚལ་ལོ། །
དེས་ན་རྒྱལ་སྤྱིའི་རྩིས་འཁོར་དྲ་རྒྱའི་ཁྲོད་དུ་བརྡ་འཕྲིན་ཇི་སྙེད་པ་ཞིག་བདེ་བླག་ངང་ཕར་སྒྲོན་ཚུར་ལེན་
གྱིས་བརྗེ་རེས་བྱ་དགོས་ན། ཐོག་མར་འཕྲད་པའི་གནད་དོན་གཅིག་ནི་རྩིས་འཁོར་དང་རྩིས་འཁོར་ཇི་ལྟར་
སྦྲེལ་རྒྱུ་དེ་རེད། གཞན་གཅིག་ནི་རྩིས་འཁོར་དྲ་རྒྱའི་སྒྲིག་གཞི་ཐ་དད་པ་གཉིས་ཇི་ལྟར་ལྷན་དུ་སྦྲེལ་ནས་གཅིག་
གྱུར་གྱི་བཀོད་འདོམས་འོག་ཕན་ཚུན་བར་བརྡ་འཕྲིན་ཇི་ལྟར་བརྗེ་རེས་བྱ་རྒྱུ་དེའོ། ། དེ་དག་གི་ཕྱིར། རྩིས་
འཁོར་དྲ་རྒྱའི་སྒྲིག་གཞིའི་གྲུབ་ཚུལ་ལ་གློག་འཕྲིན་ལག་རྩལ་(གློག་སྐུད་ཡོད་མེད་གང་རུང་།)དང༌། སྦྲེལ་མཐུད་
འཕྲུལ་ཆས་དང༌། བརྗེ་སྤོར་འཕྲུལ་ཆས། གཞོགས་འདེགས་འཕྲུལ་ཆས། སྒྲོན་ལེན་འཕྲུལ་ཆས། སྦྲེལ་
འདེགས་འཕྲུལ་ཆས་བཅས་གང་མང་ཞིག་དང་། གཞན་ཡང་རྩིས་འཁོར་དྲ་རྒྱ་ལ་ངེས་པར་མེད་དུ་མི་རུང་བའི་
མཉེན་ཆས་(རྩིས་འཁོར་གྱི་རྩ་བའི་གྲུབ་ཆ་ལས་མིའི་རྣམ་ཤེས་ལྟ་བུ་ཡིན་ཚུལ་རྩོམ་གཞན་དུ་བརྗོད་ཟིན།)སྣ་ཚོགས་བཅས་ལ་
འབྲེལ་བ་ཤིན་ཏུ་ཆེ་བས་ཞིབ་ཏུ་བརྗོད་པའི་ངལ་བ་མི་བྱའོ། ། རྩིས་འཁོར་དྲ་རྒྱའི་སྒྲིག་གཞིའི་གྲུབ་ཚུལ་ལ་
འབྲེལ་མཐུད་བྱེད་པའི་ཁྱབ་ཁོངས་ཆེ་ཆུང་གི་ཆ་ནས་དབྱེ་ན་རྩིས་འཁོར་གྱི་དྲ་རྒྱ་ཆེ་འབྲིང་ཆུང་གསུམ་ཡོད་ལ།
དྲ་རྒྱ་ཆེ་བ(WAN）ཞེས་པ་ནི་གནས་ཡུལ་ཆེ་བའི་རྩིས་འཁོར་མང་པོ་གཞི་གཅིག་ཏུ་སྦྲེལ་བ་སྟེ་བར་ཐག་ལེ་དབར་
བཅུ་ཕྲག་འགའ་ནས་སྟོང་ཕྲག་འགའ་འམ་འཛམ་གླིང་ཧྲིལ་བོའི་རྩིས་འཁོར་ཐམས་ཅད་ལྷན་དུ་འབྲེལ་བ་ལྟ་
བུའོ། ། འདིར་དྲ་རྒྱ་ཆེན་པོ་ཞེས་ཀྱང་བརྗོད། དྲ་རྒྱ་འབྲིང་བ་(MAN)ཞེས་པ་ནི་ཡུལ་ཁོངས་འབྲིང་ཙམ་
པའི་ རྩིས་འཁོར་མང་པོ་ ཞིག་ལྷན་དུ་སྦྲེལ་བ་སྟེ་བར་ཐག་ལེ་དབར་དུ་མ་ནས་བཅུ་ཕྲག་འགའ་ ཅན་ཞིག་གོ།
འདིར་ས་གནས་དྲ་རྒྱ་ཞེས་ཀྱང་ཟེར། དྲ་རྒྱ་ཆུང་བ་(LAN)ཞེས་པ་ནི་གནས་ཡུལ་ཆུང་བའི་རྩིས་འཁོར་དག་
གཞི་གཅིག་ཏུ་སྦྲེལ་བ་སྟེ་བར་ཐག་མུས་བརྒྱ་ཕྲག་འགའ་ནས་ལེ་དབར་དུ་མ་ཅན་ཞིག་གོ། སྤྱིར་བཏང་དུ་རྩིས་
འཁོར་གྱི་དྲ་རྒྱ་ཆུང་བའི་བར་ཐག་ཆེས་ཐུང་ཞིང་བརྡ་འཕྲིན་སྒྲོན་ལེན་གྱི་མྱུར་ཚད་ཆེས་སྐྱེན་པ་དང་། རྩིས་
འཁོར་གྱི་དྲ་རྒྱ་འབྲིང་བའི་བར་ཐག་ཆུང་བ་ལས་རིང་ཞིང་བརྡ་འཕྲིན་སྒྲོན་ལེན་གྱི་མྱུར་ཚད་ཀྱང་ཆུང་བ་ལས་དལ་
• 93 •



བ་དང་། རྩིས་འཁོར་གྱི་དྲ་རྒྱ་ཆེ་བའི་བར་ཐག་ཆེས་རིང་ཞིང་བརྡ་འཕྲིན་སྒྲོན་ལེན་གྱི་མྱུར་ཚད་ཆེས་དལ་བར་
བརྗོད་དོ། ། （འདིར་མྱུར་ཚད་དལ་བར་བརྗོད་པ་ནི་བལྟོས་འཇོག་གིས་སྨྲས་པའོ། །གཞན་ཡང་རྩིས་འཁོར་དྲ་རྒྱའི་
ཁྱབ་ཁོངས་དང་བཀོལ་ཡུལ་གྱི་ཆ་ནས་སློབ་གྲྭའི་རྩིས་འཁོར་དྲ་རྒྱ་དང་། ཁེ་ལས་ཀྱི་རྩིས་འཁོར་དྲ་རྒྱ། (འདི་ལ་
ཕྱི་ནང་གི་དྲ་རྒྱ་གཉིས་སུའང་དབྱེ།)སྤྱི་སྤྱོད་རང་བཞིན་གྱི་རྩིས་འཁོར་དྲ་རྒྱ། ཆེད་སྤྱོད་རང་བཞིན་གྱི་རྩིས་འཁོར་དྲ་
རྒྱ་སོགས་ཀྱི་དབྱེ་ཚུལ་མང་ངོ༌། །
མདོར་ན། རྒྱལ་སྤྱིའི་རྩིས་འཁོར་དྲ་རྒྱ་ནི་མངའ་ཁོངས་ཆེ་ཆུང་འདྲ་མིན་སྣ་ཚོགས་ཀྱི་རྩིས་འཁོར་དྲ་རྒྱ་
མང་ པོ་ ལྷན་ དུ་ སྦྲེལ་ བ་ ཞིག་ དང་། ནང་སྒོས་ སུ་ གློག་འཕྲིན་གྱི་བྱེད་ ཐབས་ དང་ གློག་འཕྲིན་ གྲོས་ གཞི་ སྟེ།
TCP/IPཞེས་པའི་གྲོས་གཞི་ལ་བརྟེན་ནས་རྒྱལ་ཁབ་ཀྱི་དབྱེ་བ་མེད་པར་བགྲང་ལས་འདས་པའི་རྩིས་འཁོར་
གཞི་གཅིག་ཏུ་སྦྲེལ་ཞིང་། རྩིས་འཁོར་ཕན་ཚུན་བར་བརྡ་འཕྲིན་བརྗེ་རེས་ཀྱི་དགོས་མཁོ་སྣ་ཚོགས་བསྐོང་ཅི་
ཐུབ་བྱེད་པ་ནི་རྩིས་འཁོར་ལག་རྩལ་དར་ནས་རྩེར་སོན་པའི་དན་རྟགས་ཤིག་ཀྱང་ཡིན་ལ། ཐ་སྙད་ཙམ་གྱི་ངོས་
ནས་རྩིས་འཁོར་དང་རྩིས་འཁོར་དྲ་རྒྱ་གཉིས་ཐ་དད་དུ་སྣང་ཡང་དོན་དམ་དུ་དེ་གཉིས་གཅིག་ལ་གཅིག་བརྟེན་
དང་བྱེད་ནུས་མཉམ་འདོན་གྱི་འཕྲུལ་འཁོར་ཞིག་ཏུ་བགྲང་བས། རྩིས་འཁོར་ཞེས་པ་ནི་རྩིས་འཁོར་དྲ་རྒྱ་
དངོས་ལ་གོ་དགོས་ཞེས་དང༌། རྩིས་འཁོར་དྲ་རྒྱ་ནི་རྩིས་འཁོར་དངོས་ཡིན་ཞེས་གསུངས་པའང་དོན་ལ་གནས་
སོ། ། དེར་བོད་སྐད་དུ་ཐ་སྙད་བྱེད་ཚུལ་གྱི་ཆ་ནསInternrtཞེས་དབྱིན་སྐད་སོར་བཞག་དང་། རྒྱལ་སྤྱིའི་
རྩིས་འཁོར་དྲ་རྒྱ་ཞེས་དོན་བསྒྱུར་དང་། རྩིས་འཁོར་དྲ་རྒྱ་ཞེས་ཐ་སྙད་སྤྱི་ཙམ་འཇོག་པ་དང་། དབྱིན་ཐེར་དྲ་
རྒྱ་ཞེས་སྒྲ་དོན་མཉམ་བསྒྱུར་གྱིས་འཇོག་པ་སོགས་གང་རུང་བྱས་ཀྱང་ཆོག་སྙམ་པས། རྩོམ་ཡིག་འདིས་ཀྱང་
ཀློག་མཁན་ཀུན་གྱི་སྤྲོ་བ་སློང་བར་ནུས་པ་ཕྲན་ཙམ་ཐོན་ཏེ། དཔྱོད་ལྡན་དག་རྩིས་འཁོར་དང་རྩིས་འཁོར་དྲ་
རྒྱུའི་ཕྱོགས་ལ་བློ་འཇུག་པའི་སྐུལ་མ་ཙམ་དུ་སོང་ན་ནི་ངེད་རྩོམ་མཁན་རྣམས་ཀྱི་རེ་འདུན་ཡོངས་སུ་གྲུབ་པ་ཡིན་
ནོ། །
དཔྱད་གཞི་ཡིག་ཆ།
《i+%.+L [8] ༧x ཐོ Internet #f 》kཚོ# *#, #4# *# R}E 1999 7 HR
《 # i+ # #L B8] ༧#*#*༤》 (8 pe#, F##F# #E ERt 2001 # 1
《Interet #e g #》ཚེtfuX5ཎྜིཙྩཾ, ཙྪཱgང#RAE 2000 EE R
(རྩོམ་སྒྲིག་འགན་ཁུར་བ།
དཔལ་ཆེན།)
• 94 •



འཕྲིན་བཟང་།
དེ་ཡང་སྤྱི་ཁྱབ་ཧྲི་ཅུའུ་ཅང་ཙེ་མེན་མཆོག་གིས་སྤྱི་ཚོགས་ཚན་རིག་ཐད་ལ་བསྩལ་བའི་བཀའ་
གསུངས་གནད་སྨིན་གྱི་དགོངས་དོན་འཁྲུལ་མེད་ཇི་ལྟ་བ་བཞིན་ལག་ལེན་དུ་འཁྱོལ་བ་དང་། སྤྱི་
ཚོགས་ ཚན་ རིག་ སྐོར་ གྱི་རིགས་ གཞུང་ དུས་དེབ་ཀྱི་འཕེལ་ རྒྱས་ ལ་ རྟིང་སྐུལ་བྱེད་ པའི་དོན་ དུ།
རྒྱལ་ཁབ་སློབ་གསོ་པུའི་ཧྲེ་ཀྲིན་ སིས་ཆོག་མཆན་བཀོད་པ་ལྟར། ཀྲུང་གོའི་མི་དོན་དང་རིག་
གནས་ སྤྱི་ཚོགས་ཚན་རིག་རིགས་ གཞུང་དུས་དེབ་ཀྱི་ཚོགས་ པས་ ཁུར་ལེན་ འགོ་འདོན་བྱས་ ཏེ།
རྒྱལ་ཡོངས་ཀྱི་མཐོ་རིམ་སློབ་གྲྭའི་སྤྱི་ཚོགས་ཚན་རིག་སྐོར་གྱི་རིགས་གཞུང་དུས་དེབ་ལེགས་འདམ་
གྱི་བྱ་འགུལ་སྤེལ་བར། ནུབ་བྱང་མི་རིགས་སློབ་ཆེན་གྱི་རིགས་གཞུང་དེས་དེབ་བོད་ཡིག་མས་
རྒྱལ་ཡོངས་ཀྱི་ཕུལ་དུ་བྱུང་བའི་སྤྱི་ཚོགས་ཚན་རིག་སྐོར་གྱི་རིགས་གཞུང་དུས་དེབ་ཅེས་པའི་མཚན་
བཏགས་བླངས་ཤིང་བྱ་དགའ་ཐོབ་པ་དང༌། ནུབ་བྱང་མི་རིགས་སློབ་ཆེན་གྱི་རིགས་གཞུང་དུས་
དེབ་རྒྱ་ཡིག་མས་རྒྱལ་ཡོངས་ཀྱི་མཆོག་ཏུ་གྱུར་བའི་རིགས་གཞུང་དུས་དེབ་བརྒྱ་ཡི་གྲལ་འཛིན་པ་
ཞེས་པའི་མཚན་བཏགས་བླངས་ནས་བྱ་དགའ་ཐོབ་པས་ན། འཕྲིན་བཟང་འདི་འདི་ག་རྩོམ་སྒྲིག་
ཁང་གི་ལས་མི་སྤྱི་མཐུན་ནས་ལྷག་བསམ་འཁོལ་བའི་ངང་ལོ་འདི་དག་གི་རིང་ཐུགས་ཁུར་རྒྱབ་སྐྱོར་
གནངས་པའི་སློབ་གྲྭའི་འགོ་ཁྲིད་རྣམ་པ་དང་རྩོམ་པ་པོ་ལྷན་རྒྱས། རྒྱ་ཆེ་བའི་ཀློག་པ་པོ་བཅས་ཀྱི་
སྙན་དབང་དུ་སྒྲོན་ཞིང་ལོ་གསར་བའི་འཚམས་སྐྱེས་སུ་དྲི་མེད་ཀྱི་ལྷ་དར་དཀར་པོ་ཞིག་གི་དོད་དུ་
ཕུལ་བས་ན། ཁྱེད་རྣམ་པས་ཐུགས་རྒྱས་པའི་ངང་ཉམས་སུ་བཞེས་ནས། སླད་མར་ཡང་ཐུགས་
ཁུར་རྒྱབ་སྐྱོར་གྱི་ར་བ་ལས་མི་འདོར་ཞིང་ང་ཚོས་གཅིག་གྲོགས་གཅིག་འཁྱེར་གྱིས་ལྷན་དུ་བསྡོངས་
ནས་གྲུབ་འབྲས་གསར་བ་ལེན་པར་འབད་པ་ཞུ་ཞུ། ཁ་དྲོ། བཀྲ་ཤིས། །
ཞེས2002ལོའི་ཟླ་ཡག་(༡༢)ཚེས་བཟང་(༢༥)ལ་འདི་ག་རྩོམ་སྒྲིག་ཁང་ནས།



JOURNAL OF NORTHWEST
MINORITIES UNIVERSITY
(Tibetan Language）
Social Sciences No. 2. 2002
Lanzhou • China
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་བོད་ཡིག་མ།
# ] = 2& # 48 （# %ER）
2002 # # = #g （# 32 #a）
ལོ་ཕྱེད་དེབ་
# # F]
་་
རྩོམ་སྒྲིག་གཙོ་འགན་བཞེས་མཁན།
དཀོན་མཆོག་ཚེ་བརྟན།
རྩོམ་སྒྲིག་ཨུ་ཡོན། །
དོར་ཞི་གདོང་དྲུག་སྙེམས་བློ། དཀོན་མཆོག་ཚེ་བརྟན།
ཧཱ་ཁན། ཁྲི་བསམ་གཏན། བཀྲ་ཤིས་ཚེ་རིང་།
ལྷ་མཆོག་རྒྱལ། ཚོགས་སུམ་རྡོ་རྗེ། དཔལ་ཆེན་ཐར།
主编
བློ
་
འ* ་ ，
多识 高瑞 华
山夫 扎西才让
兰却加,杨士宏华青太
རྒྱལ་ཁབ་མི་རིགས་དོན་བྱེད་ཨུ་ཡོན་ལས་ཁུངས་ཀྱིས་གཙོ་གཉེར་བྱས། །
ནུབ་བྱང་མི་རིགས་སློབ་གྲྭ་ཆེན་མོས་གཙོ་སྒྲུབ་བྱས།
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་
རྩོམ་སྒྲིག་པུའུ་ཡིས་བསྒྲིགས་ནས་བསྐྲུན།
ནུབ་བྱང་མི་རིགས་སློབ་གྲྭ་ཆེན་མོའི་པར་སྐྲུན་ཁང་གིས་དཔར།
རྒྱལ་སྤྱིའི་ཚད་ལྡན་ཨང་གྲངས་ISSN1002-9117
རྒྱལ་ཡོངས་སྤྱི་མཐུན་ཨང་གྲངསCN62-1032/c
རྒྱལ་ཁབ་ཕྱི་ནང་ཀུན་ལ་འགྲེམ་སྤེལ་བྱེད་བཞིན་ཡོད།།
主管单位国家民族事务委员会
主办单位西北民族学院
编辑出版西北民族学院学报编辑部
承印单位西北民族学院印刷厂
ahig+
JIssN1002-9117
Eq#-FJgCN62-1032/c
发行范围国内外公开发行
#Sitig 730030
-
-
-
-
-
-
-
-
--
**#iE: 6200004000149
2002ལོའི་ཟླ12པའི་ཚེས15ལ་པར།
རིན་གོང་སྒོར5. oo
