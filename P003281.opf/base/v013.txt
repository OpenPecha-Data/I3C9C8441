༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45099
Work:
LCCN:
ImageGroup: ||12DB57141
ISBN:
10029117
n/a
Title:
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་
nub byang mi rigs slob grwa chen mo'i rig gzhung dus deb
Author:
||n/a
In/a
Descriptor:
Original Publication:
Place:
Publisher:
n/a;n/a
[lan kru'u]
nub byang mi rigs slob grwa chen mo'i rig gzhung dus deb rtsom sgrig pu'u
1987-2008
Date:
Volume:
Total Volumes:
TBRC Pages:
Il
Introductory Pages:
In/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



༄༅། །ཤང་ཀང་མེས་རྒྱལ་གྱི་ཞལ་ཁོངས་སུ་ལོག་
པ་ལ་དགའ་སྟོན་རྟེན་འབྲེལ་ཞུ། །
ཞེས《ནུབ་བྱང་མི་རིགས་སློབ་གྲྭ་ཆེན་མོའི་
རིག་གཞུང་དུས་དེབ་རྩོམ་སྒྲིག་ཁང»ནས་
ཟླ༧ཡག་ཚེས༡བཟང་ལ།



ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་
དེབ་བོད་ཡིག་མ། 《ལོ་ཕྱེད་དེབ) 07
དཀར་
ཆག
གེ་སར་སྒྲུང་ནི་ངག་གི་སྒྱུ་རྩལ་གྱི་དབྱིག་མཛོད་ཅིག་རེད ......... དཔའ་རིས་སངས་རྒྱས། (1)
གེ་སར་སྒྲུང་ལས་དམངས་སྲོལ་སྙིང་སྟོབས་སྐོར་ལ་དཔྱད་པ། .................
བ...................…...... སྒང་རྒྱལ་མཚན་ཚེ་རིང་།（14）
བོད་སྤུ་རྒྱལ་བཙན་པོའི་སྐབས་ཀྱི་རྒྱལ་སྐྱོང་སྲིད་བྱུས་གལ་ཆེ་བ་འགར་དཔྱད་པ།
•••• •....• ལྕགས་ཐར་རྒྱལ（22）
ཤར་སྐད་ཀྱི་སྒྲ་གདངས་འགྱུར་ཚུལ་རོབ་ཙམ་བརྗོད་པ། ......... མོ་བ་སྐལ་བཟང་ཐར། (44）
ས་པན་གྱིས་མཛད་པའི་ལོ་ཙཱའི་གཞུང་ལུགས་སྐོར་གླེང་བ། ......... བསོན་ནམས་རྡོ་རྗེ།（52)
སྙན་ངག་གི་གོ་དོན་ལ་དཔྱད་པ་
........…......... བསམ་གཏན(63)
མཁས་དབང་དགེ་འདུན་ཆོས་འཕེལ་གྱི་སྙན་ངག་རྩོམ་གཤིས་ལ་དཔྱད་པ།
................ ཨ་སྔགས་ཚེ་རིང་བཀྲ་ཤིས།（68)
བོད་རྩིས་རིག་པའི་རྒྱུན་ཤེས་འགའ་གླེང་བ། （ཀ） ...........…......... ཤ་བོ་ཚེ་རིང་། （80)
ཤང་ཀང་མེས་རྒྱལ་གྱི་ཞལ་ཁོངས་སུ་ལོག་པར་དགའ་སྟོན་རྟེན་འབྲེལ་ཞུ .....…............ མདུན་ཤོག་ནང་མ་
•
•
དཀར་ཆག་དབྱིན་ཡིག་ཏུ་བསྒྱུར་མཁན
དེབ་འདིའི་རྩོམ་སྒྲིག་ལག་བསྟར་པ
..…............ ལེ་ཀང་།
... དབལ་ཆེན་ཐར།



西北民族学院学报
〈藏文版〉
西北民族学院主办
1(半年刊)
19977
总第21期7月7日出版
目录
《格萨尔王传》
是语言艺术的宝库
——第四届国际《格萨(斯)尔》会议上的讲话…………华锐·桑杰(1)
论《格萨尔王传》的民俗精神………………………… 岗·坚赞才让(14)
简谈吐蕃王朝时期的几个重要政治策略………………… 吉太加(22)
松潘藏语音变规律初探…………………………………… 毛哇·藏塔(44)
浅淡萨班论著中的翻译理论………………………………… 索南多杰(52)
再谈“容有下列”的定义 …… …………
…… 桑木旦(63)
简述更登群培诗的艺术特色……………
…泽仁扎西(68)
简析藏族历算中的几个基本法则………………………夏吾才让(80)
喜庆香港回归祖国
.............. 封二
英日翻译
本期执行编辑……
……… 李岗
.………华青太



ནུབ་བྱང་མིརིགས་སློབ་ཆེན་རིག་གཞུང་དུས་དེབ། 1997.（1）
J. NORTHWESTERN NATIONALITIES UNIVERSITV(Tibetan language)
གེ་སར་སྒྲུང་ནི་ངག་གི་སྒྱུ་རྩལ་གྱི་དབྱིག་མཛོད་ཅིག་རེད།
—གེ་སར་སྒྲུང་ཞེས་བྱ་བ་རྒྱལ་སྤྱི་རིག་རྩལ་ཚོགས་འདུ་སྐབས་བཞི་བ་ཐོག་ཏུ་བཤད་པ།
དཔའ་རིས་སངས་རྒྱས་ཀྱིས་བརྩམས།
གེ་སར་སྒྲུང་ནི་ཡོན་ཏན་བརྒྱད་དང་ལྡན་པའི་ངག་གི་སྒྱུ་རྩལ་གྱི་ནོར་བུ་སྣ་ཚོགས་འདུས་པའི་དབྱིག་མཛོད་
ཆེན་མོ་ཞིག་རེད། ཡོན་ཏན་བརྒྱད་ནི། སྲོག་སྲ་ལ་བསླབ་བྱ་ཟབ་པ། དོན་ཆེ་ལ་གོ་རྒྱུ་མང་བ། ཁ་གསལ་
ལ་ཀུན་གྱིས་གོ་བ། སྨྲ་མཁས་ལ་ལེགས་ཉེས་གསལ་བ། ཚིག་མཛེས་ལ་ཉན་པར་སྤྲོ་བ། ངག་སྙན་ལ་བརྗོད་
པ་བདེ་བ། ཉམས་གསལ་ལ་མཐོང་སྣང་ཤར་བ། བཅུད་ཆེ་ལ་ཡིད་དབང་འཕྲོག་པ་བཅས་སོ། དེ་ཡང་དོན་
ཚན་བརྒྱད་དུ་དྲིལ་ནས་བཤད་ན།
དང་བོ། མིང་གི་སྐོར།
ཚིག་གི་སྒྲུབ་བྱེད་ཐ་སྙད་ཡིན། ཐ་སྙད་ཕུན་སུམ་ཚོགས་པ་ཡོད་ན། ཚིག་གི་ཕྲེང་བར་སྤེལ་བར་ཐོགས་
པ་མེད། གེ་སར་སྒྲུང་རིན་ཆེན་གསེར་གྱི་ཕྲེང་བར་གྲུབ་པ། ཐ་སྙད་བརྡ་ཡི་དབང་འབྱོར་བ་ཡིན། དེ་ལ་
གསལ་བྱེད་གསུམ་ཡོད་དེ། གཅིག་ནི། མིང་གིས་རབ་ཏུ་ཕྱུག་པ། ཕྱུགས་ལས་དང་ཞིང་ལས། ཆབ་སྲིད་
དང་དམག་དོན། ཆོས་ལུགས་དང་ཡུལ་སྲོལ། འཚོ་བ་དང་ཡོ་བྱད་གང་ས་ཅི་ཐད། ཉེར་མཁོ་ཆེ་བའི་མིང་
མང་བོ་ཞིག་དག་ཡིག་གི་གཞུང་དང༌། མིང་མཛོད་རྣམས་ལས་སྐྱ་རེངས་མཐའ་མའི་སྐར་མ་ལྟར་སྣང་ཡང་།
གེ་སར་སྒྲུང་ལས་ས་ཁྱབ་རྡོ་ཁྱབ་ཏུ་མཐོང་། དཔེར་ན། དཔའ་བོ་གཞོན་ནུ་ལ་ཐུལ་ཕྲན་དང་། དམག་
དཔོན་གྱི་གཡས་གཡོན་དུ་བཅར་ནས་འགྲོ་བའི་སྐུ་སྲུང་ལ་མཆན་ཁེབས་ཞེས་པ། སྐེ་ལ་ལྷ་བ་ཡོད་མི་ལ་ལྔ་བོ་ཟེར་
བ། བེའུ་དང་བོ་བཙས་པའི་གདུལ་བྱའི་བཞོན་མ་ལ་ཐུལ་མ་དང་། ཁྱི་གུ་ལ་འོ་ཡོ་བྱ་བ། སོར་རྒྱན་ལ་འགུ་
ཡ་སྟེ། གསེར་འགུ་དང་དངུལ་འགུ་ཟེར་བ་ལྟ་བུ། གཞུང་དོན་སྒྲུབ་པའི་གུར་དང༌། ཁང་བ་ལ། ལས་གུར་
དང་། ལས་ཤག་ཅེས་པ། རྒྱུ་ནོམ་པ་ལ་མནངས་ཞེས་བྱ་བ། དོན་རྐྱེན་བྱུང་སར་དུས་ངེས་ཅན་ཞིག་ཏུ་
འགྲུལ་མཚམས་བཅད་པ་ལ་འགྲུལ་རྒྱུ་ཞེས་པ། ལག་པ་ཐོད་པར་བཞག་ནས་ཉི་འོད་བསྒྲིབས་ནས་ལྟ་བ་ལ་ལག་
སྐྱོར་རམ། བྱ་འདབ་བྱེད་ཟེར་བ། གོས་ཀྱི་ཕུ་དུང་གོན་པ་ལ་འདྲོང་བ་ཞེས་པ་ལྟ་བུ་སོགས་སོ། དེར་མ་ཟད་
བརྡ་རྙིང་མི་ཉུང་བ་ཞིག་ཚིག་སྦྱོར་དུ་དོན་གྱི་ངོ་བོ་གསལ་བས། འབྲེལ་ཡོད་ཀྱི་མིང་དག་གི་དོན་ཡང་ལྷག་པར་
ངེས་འགྲོ། དཔེར་ན། གཏམ་བླ་བོ་ཅི་འདོད་བླ་ཚོད་ཟུངས། །ཚིག་ཁ་ནས་ཤོར་ན་ཡུ་བ་ཐུང(ཤན་འདན་
འཐབ་རྩོད་ལས)། །ཞེས་དང་། ཚིག་གསུམ་བླ་བ་དྲང་ན་དགའ། ། དྲང་ལ་དགའ་བས་དྲང་གཏམ་གྱིས



(གདུག་པ་སྤུན་བདུན་ལས)། །ཞེས་པ་ལས། བླ་བ་ནི་བཤད་པའི་དོན་དང༌། བླའམ་བླ་བོ་ནི་སྐད་ཆའི་དོན་
ཡིན་པར་བརྟེན་ནས། མགོ་ཆག་བླ་བརྡོལ་ནི། མགོ་རྔ་མེད་པའི་སྐད་ཆ་ཁ་ནས་གང་བྱུང་སྨྲ་བ་དང་། བླ་
ཅོལ་ནི། ངག་འཆལ་དང༌། བླ་བརྡ་ནི། ཁ་བརྡ་སྟེ། ལ་བརྡ་བྲིས་ཉེས་ཡིན། བླ་མ་ནི། དགེ་རྒན་ཡིན་ཡང་།
ཀུན་གྱི་སྟེང་ཀ་བླ་དང་། ཀུན་ལ་ཕན་པའི་མ་ཟེར་བའི་ངེས་ཚིག་བསྡུས་པ་མ་ཡིན་པར། དམ་པའི་ཆོས་སོགས་
ཀྱི་རྒྱུ་མཚན་གསུང་བ་པོ་ཡིན་པའི་དོན་གྱི་ངོ་བོ་ཉིད་རྟོགས་ལ། བོན་པོས་བོན་བོན་ནས། འདྲེ་རྣམས་་
འཇིགས་ཤིང་བྱེད (གྲུ་གུ་གོ་རྫོང་ལས）། ཞེས་པ་ལས། བོན་པ་ནི་འདོན་པ་དང་། བོན་ནི་ཆོས་དང་།
བོན་པོ་ནི་ཆོས་པ་ཡིན་པར་བདེ་བླག་ཏུ་རྟོགས་པའོ། མ་ཡུམ་འགོག་བཟའ་ལྷ་མོ་ལ། བཞོས་ན་འོ་མེད་འབྲི་
རྒན་ཞིག སྐྱ་ན་འགྲོ་མེད་རྒོད་རྒན་ཞིག(འཁྲུངས་གླིང་ལས）ཅེས་པ་ལས། སྐྱ་ཟེར་བ་ཞོན་པའི་དོན་དུ་གོ་
བར་བརྟེན་ནས། དཀར་པོ་སྐྱ་ནི། རྟ་དཀར་དཀར་ཞོན་མཁན་དང༌། དམར་པོ་སྐྱ་ནི། རྟ་རྐྱང་རྐྱང་ཞོན་
མཁན་དང་། སྐྱ་པ་འགའ་བྱོན་པ་ནི། རྟ་པ་འགའ་ཞིག་ཡོང་བའི་དོན་བདེ་བླག་ཏུ་རྟོགས་པར་མ་ཟད།
དེའི་འཕྲོས་དོན་སྤོ་བ་ཡིན་པས། གྲུ་སྐྱ། རྡོ་སྐུ་བ། རུ་སྐྱ་བ(འདས་པ་ལ་བསྐྱས་ཟེར）ཞེས་པ་རྣམས་ཀྱང་
ཤེས་པར་འགྱུར་རོ།
གཉིས་སུ། མིང་གི་འཇུག་པ་མཁས་པ། མིང་སྣ་ཚོགས་ཚིག་སྦྱོར་དུ་འཇུག་པར་རྩལ་ཐོན་པའི་དགེ་
མཚན་མངོན་པར་ཤར་སྣང༌། དཔེར་ན། ལྟ་བ་ལོག་པ་རུ་ཏྲ་ཐུལ། ལྷ་མི་རྣམས་ཀྱིས་ཀི་སུ་ལྡིར(གདུག་པ་སྤུན་
བདུན་ལས)། ཞེས་པའི་ཚིག་ཐུང་ངུ་གཉིས་ཀྱི་མཐར། བྱ་བའི་མིང་གང་འཚམ་རེ་སྦྱར་ནས། དཔའ་ཐུལ་
རྣམས་ཀྱི་མཐུ་སྟོབས་ཆེ་རབས་དང་། ལྷ་མི་རྣམས་རབ་དགའི་རྦ་རླབས་འཕྱུར་བ་མཐོང་སྣང་དུ་ཤར་བ་བྱས་སོ།
དེ་མ་ཐག་ཏུ་སྡེ་བརྒྱུད་རྣམས་རང་སར་བྲོས། གཟའ་བདུད་སྟོབས་ཉམས། གཡུ་འབྲུག་ཁ་ཞ། ཆུ་འཛིན་
རླུང་གིས་གཏོར། ནམ་མཁའི་གཡའ་དག ས་གཞིའི་རྡུལ་དག ཉི་མ་སེར་གྱི་ལེར་ཤར(འཛམ་གླིང་སྤྱི་
བསང་ལས)། ཞེས་པ་ལས། གཡུ་འབྲུག་མཐར། ཁ་ཞ་ཞེས་པའི་བྱ་ཚིག་སྦྱར་བ་ཧ་ཅང་མཁས་ཏེ། ཚིག་
ཉམས་དང་དོན་ཉམས་གཉིས་ཀ་ཐོན་པར་མ་ཟད། ཚིག་གྲོགས་རྣམས་དང་རོ་གཅིག་པར་གྱུར་སྣང་། གལ་ཏེ་
གཡུ་འབྲུག་ལྐུགས་པར་འགྱུར་ཞེ་ན། དོན་གཅིག་ཀྱང་ཚིག་གི་ནུས་པ་ཉམས་འགྲོའོ། རྗེ་བླ་མ་མཆོད་པས་
མཉེས་པ་དང༌། གོང་དཔོན་པོ་ནོར་གྱི་དགྱེས་པ་དང་། གཉེན་ཉེ་འབྲེལ་ལོངས་སྤྱོད་མགུ་བ་དང་། སྤྲང་
དབུལ་བོ་སྦྱིན་པས་དགའ་བ་དང་། ཁྲོན་མི་དམངས་ཡིད་སྨོན་དགོས་པ་ཞིག ལར་གཏོང་ཕོད་མེད་ན་ཕྱུག་པོ་
མིན(རྟ་རྒྱུག་དཔྱིད་ཀྱི་ཉི་མ་ལས)། ཞེས་པ་ལས། སྒྲ་བསྒྱུར་བའི་སྐྱོན་སེལ་ཆེད། མིང་གི་རྣམ་གྲངས་དུ་མ་
གང་ལ་གང་འཚམ་རེ་སྦྱར་ནས། བརྗོད་པ་བདེ་ཞིང་། འགྱུར་ཉམས་ལེགས་པར་ཐོན་བྱུང་། འཛམ་གླིང་བུ་
མོའི་ཕུད་གཅིག་རེད། ས་ཐོག་བུ་མོའི་རྒྱུན་གཅིག་རེད། གླིང་གི་བུ་མོའི་དྭངས་རྩེ་རེད(ཧོར་གླིང་གཡུལ་
འགྱེད་ལས)། ཅེས་པ་ལས། ཕུད་དང༌། རྒྱན་དང་། དྭངས་རྩེ་རྣམས་དོན་གཅིག་ཀྱང་། ནན་ཏན་
བྱེད་ཆེད། དོན་བསྐོར་ནས་འབྲུག་མོ་ལ་བསྔགས་པ་ཕུལ་དུ་བྱུང་བ་ཞིག་བརྗོད་བྱུང་བ་ལྟ་བུ་སོགས་སོ།
གསུམ་དུ། མིང་གི་ངོ་བོ་འགྱུར་ཚུལ་གསལ་བ། བརྗིད་པ་ཚིག་བསྡུ་མང་བོ་ཉིད། །དེ་དག་ལྕག་པ་དག་གི་
• 2•



།
，
གསོས། །ཞེས་པ་ལྟར། ཚིག་གི་བརྗིད་ཉམས་དང་། དོན་གྱི་མཛེས་ཉམས་འདོན་པར། མིང་གི་ངོ་བོ་
བསྒྱུར་ནས་བསྟན་བྱའི་དོན་ལ་མཆོག་བྱིན་པ་མཚར་ཆེ། དཔེར་ན། ཡུལ་དང་ཕུ་འབྲོག་མདའ་ཞིང་གསུམ།
། བདག་རྒྱུ་ཡིན་ནམ་བསྒྱུར་རྒྱུ་ཡིན། །ཞེས་དང༌། རྒྱ་གར་དྲི་མེད་འོད་དཀར་དེ། །ལན་དྲི་ངན་པས་མ་དགྲ་
གོང་། །བུམ་ཆུང་རྒྱན་ལ་ཕུལ་ན་བསམ། །དགོས་པའི་དུས་སུ་མ་མཆོད་ན། །གླིང་གེ་སར་མིན་པའི་རྟགས་ལ་ཞོག
། བྲེལ་བའི་དུས་སུ་མ་མགོན་ན། ། ལྷ་མཐུ་ཆེན་མིན་པའི་རྟགས་ལ་ཞོག (གྲུ་གུ་གོ་རྫོང་ལས)། །ཞེས་པ་ལས།
བདག་ནི་རང་ངམ། བདག་ཡ་སྟེ། དངོས་པོའི་མིང་ཡིན་ཡང་། སྐབས་འདིར་བྱ་བའི་མིང་སྟེ། བདག་
བྱེད་པའི་དོན་དུ་སྦྱར་བ་དང༌། དགྲ་ནི་དགྲ་ཡ་སྟེ། དངོས་པོའི་མིང་ཡིན་ཡང་། སྐབས་འདིར་བྱ་བའི་མིང་
སྟེ། གནོད་པའམ་བརྗོད་པའི་དོན་དུ་སྦྱར་བ་དང་། མགོན་ནི་མགོན་པོ་སྟེ། དངོས་པོའི་མིང་ཡིན་ཡང་།
སྐབས་འདིར་བྱ་བའི་མིང་སྟེ། སྐྱོབ་པའི་དོན་དུ་སྦྱར་ནས། ལས་གང་གི་བྱེད་པ་པོ་དང༌། བྱ་བ་གཉིས་ཅིག་
ཅར་བསྟན་པའི་སྒོ་ནས། ཚིག་གི་བརྗིད་དང་། དོན་གྱི་ཉམས་ཕུན་སུམ་ཚོགས་པར་གྲུབ་བོ། སྤྱིར་དངོས་
པོའི་མིང་བྱ་བའི་མིང་དུ་སྦྱར་ན། མཐུན་རྐྱེན་ཞིག་དགོས། དེ་ནི་དུས་གསལ་བྱེད་ཀྱི་སྒྲའམ། དགག་སྒྲ་ཞིག་
གྲོགས་སུ་སྦྱར་དགོས། བདག་རྒྱུ་ཞེས་པའི་རྒྱུ་ནི། དུས་མ་འོངས་པ་གསལ་བྱེད་ཀྱི་སྒྲ་ཡིན་ལ། མ་དགྲ་ཞེས་
པའི་མ་ནི་དགག་སྒྲ་ཡིན་པ་ལྟ་བུའོ། ཆང་གིས་ར་རོ་ནས་ལངས་ཚུགས་མི་ཟིན། དགྲ་འཇབས་ནས་ཡོང་བ་
བླུན་ནས་མ་ཤེས་(སྟག་གླིང་གཡུལ་འགྱེད་ལས)། ཞེས་པ་ལས། ར་རོ་བ་དང་། བླུན་པ་ནི་ཁྱད་ཆོས་ཀྱི་
མིང་ཡིན་མོད། དེའི་མཐར་དུས་འདས་པ་སྟོན་པའི་ལྷག་བཅས་ཀྱི་ནས་སྒྲ་སྦྱར་ནས་བྱ་ཚིག་ཏུ་གྱུར་ཐོག དོག་
གྱི་ཉམས་གསལ་བར་མཚོན་བྱུང་། ཁྲོ་ཐུང་ཁྲོ་མ་ཐུང་ན། གེ་སར་གེ་མི་སར། ཞེས་པའི་ཚིག་མཐའི་ཐུང་
དང་། སར་གཉིས་ཁྱད་ཆོས་ཀྱི་མིང་ཡིན་མོད། སྐབས་འདིར་དགག་སྒྲ་གྲོགས་སུ་བརྟེན་ཅིང་། བྱ་བའི་མིང་
དུ་སྦྱར་ནས། ཁྲོ་ཐུང་ཁོང་ཁྲོ་མ་ལངས་ན། གེ་སར་དགེ་མཚན་མི་འཆར་ཟེར་བའི་དོན་དུ་གྱུར་བ་ཡིན། དེ་
ཡང་། ཁྱད་ཆོས་ཀྱི་མིང་དགེ་དང་། གསར་གྱི་སྔོན་འཇུག་དོར་ན། དངོས་པོའི་མིང་དུ་གྲུབ་པས། ཇོ་རུ་
ལ་གེ་སར་ཞེས་པའི་མིང་ཐོགས་ཤིང་། དོན་གྱི་ངོ་བོ་ནི། དགེ་མཚན་གསར་བ་སྟེ་ཤར་བ་ཡིན། དེ་ཡང་དཔེ་
བཞག་ན། གསར་བ་ནི་ཁྱད་ཆོས་ཀྱི་མིང་ཡིན་མོད། ལོ་སར་ཞེ་ན། དངོས་པོའི་མིང་དང་། ལོ(བཟང་བོ་
ཞིག）གསར་བ་ཞེ་ན། ལས་དང་བྱ་བ་འབྲེལ་བའི་ཚིག་ཏུ་གྱུར་བ་ཡིན། ལོ་སར། ཞེས་པའི་སར་གྱི་གས་
འཕུལ་དོར་བ་ནི། སྒྲ་ཡང་ལྕི་ཤེད་མི་མཉམ་པས། རྟགས་མཚུངས་འདྲེན་པ་ལྟར། ཡང་ན་མཉམ་ཡང་།
ཞེས་སྡེབ་ལེགས་པར་སྦྱར་བ་ཡིན། གེ་སར། ཞེས་པ་ཡང་སྡེབ་སྦྱོར་དུ་དེ་ལྟར་གྲུབ་པ་ཡིན་ནོ། གྲོས་བགྲོས་
ན་གྲོས་ཐོག་མི་ཡོང་། ཆོས་ཉན་ན་སེམས་རྒྱུད་མི་འཆོས(དམྱལ་གླིང་རྫོགས་པ་ལས)། ཞེས་པ་ལས། གྲོས་
ནི་བགྲོ་བྱ་སྟེ། ལས་ཀྱི་དངོས་པོ་དང་། བགྲོས་པ་ནི་ལས་ལ་སྦྱར་བའི་བདག་དང་འབྲེལ་བའི་བྱ་བ་ཡིན་པ་
དང་། ཆོས་ནི་བསམ་པ་སྒྱུར་སྤྱད་དེ། བྱེད་པའི་དངོས་པོ་དང་། འཆོས་པ་ནི་བཅོས་ནས་འཆོས་པ་སྟེ།
ལས་ཀྱི་འགྱུར་བའམ། གཞན་དང་འབྲེལ་བའི་བྱ་བ་ཡིན་པ་བསྟན་བྱུང༌། དེས་ན་བྱ་བའི་མིང་འདས་པའི་
སྔོན་འཇུག་དོར་ན། དེ་དང་འབྲེལ་བའི་དངོས་པོའི་མིང་དུ་འགྱུར་བ་བདེ་བླག་ཏུ་རྟོགས་སོ། འཚོ་རྟེན་གྱི་
•
3 •



，
，
，
ཟན་མེད་པས། མ་འགོག་མོ་གྲོ་རྐོན་དང་། བུ་ཇོ་རུ་ཡབ་བདའ་བྱེད་པ(འཁྲུངས་གླིང་ལས)། ཞེས་པ་ལས།
ཨབ་ནི་ཨ་བྲའི་བསྡུས་མིང་ཡིན་ལ། ཟན་ནི་བྱ་བ་ད་ལྟ་བ་ཟ་ལ་རྗེས་འཇུག་ན་སྦྱར་ནས་གྲུབ་པ་སྟེ། ཟ་མའི་
དོན་ཡིན། རྐོན་ནི་བྱ་བ་ད་ལྟ་བ་རྐོ་ལ་རྗེས་འཇུག་ན་སྦྱར་ནས་གྲུབ་པ་སྟེ། རྐོ་བ་བོའི་དོན་དང་། གྲོ་རྐོན་ནི་
གྲོ་མ་རྐོ་མི་ཡིན་ནོ། དེས་ན་བྱ་བའི་མིང་ད་ལྟ་བ་འ་མཐའི་དོད་དུ་རྗེས་འཇུག་ན་སྦྱར་ན། དེ་དང་འབྲེལ་བའི་
དངོས་པའི་མིང་དུ་འགྱུར་བ་རྩོལ་མེད་དུ་རྟོགས་འགྲོའོ། །
སྒ་སྐྱ་ལོ་སྟོན་པ་ཚང་རྟ་ནོར་ལུག་གསུམ་རབ་ཏུ་མང་བས་ཛམ་བྷ་ལར་མངོན། ཞེས་དང་། ཇོ་རུས་
དཀྱུས་ཐོག་ཆོད་པ་དང༌། མང་བོས་བཀུར་བས་གླིང་སེང་ཆེན་རྒྱལ་བོར་འཁོད་དོ(རྟ་རྒྱུག་ནོར་བུ་ཆ་བདུན་
ལས)། ཞེས་པ་ལས། མང་བ་ནི་ཁྱད་ཆོས་ཀྱི་མིང་དུ་འཇུག་པ་དང་། མང་བོ་ནི་དངོས་པོའི་མིང་དུ་འཇུག་
པ་ཡིན། དེས་ན་ཁྱད་ཆོས་ཀྱི་མིང་གི་མིང་མཐའ་པ་བ་དག་ལ་ན་རོ་སྦྱར་ན། དངོས་པོའི་མིང་གི་ཆ་དང་ལྡན་
པས། ཐད་ཀར་དངོས་པོའི་མིང་དུ་སྦྱར་ཆོག་པར་གོའོ། ལས་གུར་སྟོང་ཤོང་ཁྲ་མོའི་ནང་དུ། མདུན་འཇོག་
རྩི་མ་གང་མང་གྲལ་གཤར་བའི་སྟེང་དུ། ཟས་སྣ་དཀར་གསུམ་དམར་གསུམ་སྡེར་ཁ་བསྒྲིགས། ཇ་གཡང་
དམར་དང་། ཆང་སྐྱེམས་འབར་ལྡུག་སའི་དཀར་ཡུལ་འབྲུག་མ་ཆེ་ཆུང་བཤམས། གདན་དཀར་གདན་
དམར་ཀྱི་སྟེང་དུ་སྟགས་ལྤགས་གཟིག་ལྤགས་འདོམ་གང་བ་བཏིང་། རྒྱལ་བློན་དཔའ་ཐུལ་དང་བཅས་པ་རང་
བབ་ཀྱི་གྲལ་དུ་བཞུགས་པ་དང(འཇང་གླིང་གཡུལ་འགྱེད་ལས)། ཞེས་པ་ལས། སྟག་ལྤགས་འདོམ་གང་བ།
མདུན་འཇོག་རྩི་མ་སོགས་ལ་མིང་མཐའ་བ་དང་མ་དག་སྒྱུར་བ། དངོས་པོའི་མིང་དུ་བསྟན་པ་གསལ། གལ་
ཏེ་མིང་མཐའ་དེ་དག་མ་སྦྱར་ན། གྲངས་དང་བགྲང་བྱ་འབྲེལ་བའི་ཚིག་གམ། ལས་དང་བྱ་བ་འབྲེལ་བའི་
ཚིག་གམ། ཆོས་དང་ཆོས་ཅན་འབྲེལ་བའི་ཚིག་ཙམ་ལས། དོན་གྱི་ངོ་བོ་ཙམ་རྗོད་པའི་མིང་དུ་མི་འགྲུབ།
ཡང་ན། འབྲེལ་མེད་ཀྱི་མིང་གཉིས་སུ་གྱེས་འགྲོའོ། དེས་ན་པ་པོ་བ་བོ་མ་མོ་རྣམས་བདག་སྒྲར་སྦྱར་ན།
གང་ཟག་གི་མིང་དུ་གྲུབ་པར་མ་ཟད། ཚིག་ཐུང་བའམ། མིང་གི་ཚོགས་པའི་མིང་མཐར་སྦྱར་ན། མིང་རྐྱང་
དུ་གྱུར་བ་སྟེ། ཤིང་འདོམ་དོ་བ། བརྒྱད་སྟོང་པ། རྙིང་བ་བོ། གོས་གསེར་མ་ལྟ་བུ་དང་། བྱ་བ་འདས་པའི་
མིང་མཐའ་དང༌། ཁྱད་ཆོས་ཀྱི་མིང་གི་མཐའ་པ་བ་དག་གི་དོད་དུ་མ་ཡིག་སྦྱར་ན། དངོས་པོའི་མིང་དུ་གྱུར་ཏེ།
དཔར་པ་ལ་དཔར་མ་དང་། མཛེས་པ་ལ་མཛེས་མ་ལྟ་བུ་སོགས་ཤེས་པར་འགྱུར་རོ། གཙོད་རྭ་གུག་པ་མིན་ན་
ཡང་། བཀུག་ན་ཁུག་པས་གཞུ་མོ་ཉན (བདུད་འདུལ་ལས)། ཞེས་པ་ལས། བྱ་བ་བཀུག་པ་དང་། ཁུག་
པ་དང་། གུག་པ་གསུམ་སྦྱར་བ། ངོ་བོ་མི་གཅིག་པའི་དབྱེ་བ་རྣམ་པར་ཕྱེ་ནས་བསྟན་པ་ཡིན། མཐའ་
དཔྱད་ན། བཀུག་པ་ནི་བདག་དང་འབྲེལ་བའི་བྱ་བ་སྟེ། བྱེད་པོའི་རྩོལ་བ་དང༌། ཁུག་པ་ནི་གཞན་དང་
འབྲེལ་བའི་བྱ་བ་སྟེ། ལས་ཀྱི་འགྱུར་བ་དང༌། གུག་པ་ནི་བདག་གཞན་གང་ལའང་མ་འབྲེལ་བའི་བྱ་བ་སྟེ།
ངང་གི་བྱུང་བ་ཡིན་ནོ། །དེ་བཞིན་དུ། དཔོན་བློན་རྣམས་ཀྱིས་གྲོས་ཐག་བཅད་ཅིང་ཆོད་པ་དང་། སྤྱི་དཔོན་
ཁྲ་རྒན་ལས་གུར་ནས་ཕྱིར་བྱོན་ཏེ། མང་བྱིངས་རྣམས་ཀྱིས་སྙན་གསན་མཛོད། ད་ཁྱོད་རང་ཚོ་ཡིད་མ་འཆད།
ང་ལྷ་ཡུལ་དུ་རྒྱལ་བོའི་སྤྲུལ་བ་ཞིག་བསླང་དུ་འགྲོ་གསུངས་པ་དང(ལྷ་གླིང་ལས）ཞེས་པ་ལས་བྱ་བ་རིགས་གསུམ་
• 4 •



སྒྱུར་ཡོད་པ་དང་། །ཡང་། ཤིང་གས་པ་སྤྲིན་གྱིས་སྦྱར་ན་འབྱོར། གྱོད་གཟུ་བས་བསྡུམས་ན་མི་འདུམ་མེད (གྲུ་
གུ་གོ་རྫོང་ལས)། ཅེས་པ་ལས། བྱ་བ་བདག་གཞན་གཉིས་རྟེན་འབྲེལ་དུ་སྦྱར་ཡོད་པར་བལྟོས་ན། བྱ་བ་
རིགས་གསུམ་རྟེན་ཅིང་འབྲེལ་བའི་སྒོ་ནས་བྱུང་བ་ཡིན་པས། མིང་གཞིའི་འགྱུར་ལུགས་རྣམ་པ་གསུམ་སྣང་སྟེ།
གཅིག་ནི། མིང་གཞི་སྡེ་བ་གཅིག་པ་སྟེ། སྡེ་བ་གང་གི་ཡི་གེ་དང་བོ་བདག་དང་འབྲེལ་བའི་བྱ་བའི་མིང་གི་མིང་
གཞི་དང་། གཉིས་པ་གཞན་དང་འབྲེལ་བའི་བྱ་བའི་མིང་གི་མིང་གཞི་དང་། གསུམ་པ་བདག་གཞན་གང་
ལའང་མ་འབྲེལ་བའི་བྱ་བའི་མིང་གི་མིང་གཞི་ཡིན་ཏེ། བཀུག་པ་དང༌། ཁུག་པ་དང་། གུག་པ་ལྟ་བུའོ།
གཉིས་ནི། མིང་གཞི་སྡེ་བ་གཅིག་པ་སྟེ། སྡེ་བ་གང་གི་ཡི་གེ་དང་བོ་བདག་འབྲེལ་གྱི་བྱ་བའི་མིང་གི་མིང་གཞི་
དང༌། གཉིས་པ་གཞན་འབྲེལ་གྱི་དང་། བདག་གཞན་གང་ལའང་མ་འབྲེལ་བའི་བྱ་བའི་མིང་གཉིས་ཀའི་མིང་
གཞི་ཡིན་ལ། ཁྱད་པར་ནི་སྔ་མ་ལ་ན་རོ་ཡོད་པ་དང་། ཕྱི་མ་ན་རོ་མེད་དེ། བཅད་པ་དང་། ཆོད་པ་དང་།
ཆད་པ་ལྟ་བུའོ། གསུམ་ནི། མིང་གཞི་གཅིག་པ་སྟེ། བདག་འབྲེལ་གྱི་བྱ་བའི་མིང་གི་མིང་གཞི་བརྩེགས་པ་
དང་། གཞན་འབྲེལ་གྱི་བྱ་བའི་མིང་གི་མིང་གཞི་དང༌། བདག་གཞན་འབྲེལ་མེད་ཀྱི་བྱ་བའི་མིང་གི་མིང་
གཉིས་ཀའང་རྐྱང་བ་ཡིན་ལ། སྔ་མར་ན་རོ་ཐོབ་པ་དང༌།། ཕྱི་མར་ན་རོ་མི་འཐོབ་སྟེ། སྦྱར་བ་དང་།
འབྱོར་བ་དང་། འབྱར་བ་ལྟ་བུའོ། སྤྱིར་བྱ་བའི་མིང་ལ་རིགས་གསུམ་ཡོད་ཀྱང་། མཐའ་གཅིག་ཏུ་ངེས་པ་
མེད་དེ། ལས་ཀྱི་དངོས་པོ་སྔར་ཡོད་པ་གང་རྩོལ་བ་ལས་རྣམ་པ་གཞན་ཞིག་ཏུ་འགྱུར་བ་ལ། བྱ་བའི་ལས་ཡོད་
དེ། རས་གཤགས་ནས་ཤོགས། ལྟ་བུ་དང་། ལས་ཀྱི་དངོས་པོ་སྔར་མེད་པ་གང་རྩོལ་བ་ལས་ཆོས་ཅན་ཞིག་
གྲུབ་པ་ལ། བྱེད་པའི་ལས་ཙམ་ལས་བྱ་བའི་ལས་མེད་དེ། སྐུ་འདྲ་བཞེངས་པ། ལྟ་བུ་དང་། སེམས་ཅན་
གང་ཞིག་ལས་ལ་མ་བལྟོས་པར། རང་གི་འདུ་བྱེད་ངང་ངམ་ཤུགས་ཀྱིས་བྱུང་བ་ལ། བྱེད་པའི་ལས་མེད་ཏེ།
རྟ་རྒྱུག་པ། ལྟ་བུ་དང༌། བེམ་པོ་གང་ཞིག་རང་གི་ངང་གིས་བྱ་བ་འབྱུང་བར་སྣང་བ་ལས། བྱེད་པོའི་ལས་སུ་
མི་རུང་བ་ལ། བྱ་ལས་དང་བྱེད་ལས་གཉིས་ཀ་མེད་དེ། ཉི་མ་ཤར་བ། ལྟ་བུའོ།
གཉིས་པ། ཉམས་མཚོན་པའི་སྒྲའི་སྐོར།
ཉམས་སྣ་ཚོགས་མཚོན་པའི་སྒྲ་ནི། བོད་སྐད་ཀྱི་ཁྱད་ཆོས་མཆོག་ཏུ་གྱུར་བ་ཞིག་ཡིན། ཚིགགླེསྦྱོར་དུ་
ནུས་པ་ཐུནཀློམོང་མ་ཡིན་པ་ཐོན་ཏེ། གཟུགས་ཀྱི་སྣང་ཚུལ། སྒྲ་ཡི་གྲགས་ཚུལ། འགྱུར་ལྡོག་བྱུང་ཚུལ།
རེག་བྱ་མྱངས་ཚུལ། ཡིད་ལ་ཤར་ཚུལ་སོགས་མངོན་སུམ་དུ་བསྟན་ཐུབ། འོན་ཀྱང་། སྐྱེ་བོ་ཕལ་གྱི་རྩོམ་
རྣམས་ལས། ཉམས་མཚོན་པའི་སྒྲ་སྦྱར་བ་ཧ་ཅང་ཉུང་བ་ནི། དེ་ལུགས་ཀྱི་ནུས་པ་དེ་འདྲ་འདོན་མ་ཤེས་པར་
འཁུམས། གེ་སར་སྒྲུང་ལས་ཉམས་མཚོན་པའི་སྒྲ་ནི། མཛེས་མའི་གདོང་ལ་རི་དྭགས་མིག་གིས་མཚན་པ་
བཞིན་ལང་ཚོ་རྒྱས་པའི་དཔལ་ཤར་སྣང་། འཇང་གླིང་གཡུལ་འགྱེད་ལས། དེ་ནས་མི་ངན་སྣང་མཐོ་བ། །
དེ་རིང་གཏང་མ་མདའ་ལ་འགྲན། ། མདའ་མི་འཕེན་ཐོག་ཅིག་འཕེན་རྒྱུ་ཡིན། ། གཞུ་མི་འགུག་བྲག་ཅིག་
འགུག་རྒྱུ་ཡིན། ། གཞུ་ཡར་འཁྱོག་འབྲུག་སྒྲའུར་རེ་འགུག ། མར་འཁྱོག་གློག་དམར་ཁྱུགས་སེ་འགུག །
• 5 •



ཆང་ཟུང་སེར་བ་ཐར་རེ་འགུག། མདའ་མོ་ཐོག་ལྕེ་འབེབས་འབེབས་བྱེད། ། སྒྲོ་གཤོག་འུར་སྒྲ་དིར་རེ་འཕེན།
། ཁྱོད་གཟུགས་ཕུང་བྲག་རི་གཏོར་འདྲ་བྱེད། །ཅེས་པ་ལས། མདའ་ལྟོང་རྒྱུད་ལ་སྤྲད་ཅིང་། གཞུ་བདུངས་
ཤུགས་ཆེ་ལ། འཕོང་སྐྱེན་པའི་ཚུལ་སོགས་ཀྱི་ཉམས་མཚོན་པའི་སྒྲ་སྟེ། འུར་རེ། ཁྱུགས་སེ་སོགས་འདུ་བྱེད་
འགྱུར་སྟངས་ཀྱི་ཤུགས་ལ་བརྟེན་ནས། གླུ་བླངས་པའི་ངར་སྐད་ཆེ་ཞིང་། ཕ་རོལ་ཟིལ་གྱིས་ནོན་པའི་འཇིགས་
ཉམས་མངོན་པར་བསྟན་བྱུང་། ཨ་བསེའི་ཁྲབ་རྫོང་ལས། - སྲིན་པོ་མཁའ་ལྡིང་གསེར་མིག འདོ་བ་རྟ་ཡི་
ཐོག་ཏུ་ཡང་འདུག་དང༌། ཞགས་ནག་ལ་ཡང་འཛིན། ཞེ་སྡང་གི་སོ་སྒྲ་ཁྲོམ་ཁྲོམ། ངོ་ཡ་ཐོད་ཤ་འགུལ་ཤིག་ཤིག
མིག་རྩ་དམར་ལྷོག་ལྷོག སྣ་ནས་དུ་རླངས་ཐུལ་ལེ། ཁ་ནས་མེ་འབར་འུར་རེ། སྲིན་གླུ་སྤྱང་ནག་ངར་མ་ལ་
དྲངས་ནས་གླུ་འདི་འདྲ་ཞིག་བླངས་སོ། ཞེས་པ་ལས། སྲིན་པོ་དེ་ཁོང་ཁྲོ་རབ་ཏུ་འབར་བའི་རྣམ་འགྱུར།
ཁྲོམ་ཁྲོམ་དང་། ཤིག་ཤིག་སོགས་ཉམས་མཚོན་པའི་སྒྲ་ལ་བརྟེན་ནས། ཉན་མཁན་ནམ་ཀློག་མཁན་རྣམས་ཀྱི་
མིག་ལམ་དུ་གཟུགས་ཅན་དེ་མངོན་སུམ་མཐོང་བ་བཞིན་དུ་བསྟན་བྱུང་། གདུག་པ་སྤུན་བདུན་ལས། ཐེའུ་
རངས་གཡུ་འཕྲུ་སྟག་རྒྱལ་དེ། ། མི་ནག་གཡུ་ཡི་ཐོར་ཚུགས་ཅན། །སྟག་འཕྲུ་བཅུ་གསུམ་མགོ་ལ་བཙུགས། །རྗེ་
སྨིན་སྨ་ར་ཁམ་པ་འཕྱང་། ། མིག་གཅིག་མིག་བརྡ་ལིང་ངེ་ལིང་། སྣ་གཉེར་རྦ་རླབས་འཁྲུགས་སེ་འཁྲུག །
མཆེ་གཙིགས་ཁ་ཕོ་ཐམས་སེ་ཐམ། །རྣ་བར་དུཅ་རྣ་བལ་ལེ་བལ། ལུས་ལ་ཐལ་བའི་ཐ་གུས་བརྒྱན། །བ་སྤུ་མེད་
དུག་ཟི་ར་འཚུབས། རྐང་གཅིག་བྲོ་རྡུང་ཁྲིགས་སེ་ཁྲིག ། ལག་ན་དུང་ཤོ་དཀར་པོ་དང་། འཕྲུལ་ཞགས་
འཇའ་ཚོན་དགུ་སྐོར་ཐོགས། །ཞེས་པ་ལས། ཐེའུ་རངས་དེའི་གཟུགས་བྱད་དང་། ཆ་ལུགས་འདོགས་ལུགས་
དང་། ལག་ཆ་འཛིན་སྟངས་སོགས་བརྗོད་པ་དང་འབྲེལ་བའི་སྒོ་ནས། ལིང་ངེ་ལིང་དང་། སྤྱོད་པ་དལ་ལ་
དཔའ་ཆེ་མདོག་སོགས་འཇིགས་ཉམས་བསྟན་པའི་རྣམ་འགྱུར་སོགས་ཇི་མ་ཇི་བཞིན་དུ་མཚོན་བྱུང་ངོ༌། ཉམས་
མཚོན་པའི་སྒྲའི་སྦྱོར་བ་རྣམ་གསུམ་ལེགས་པར་ཤེས་ན། དེ་རྣམས་ཀྱི་ཉམས་ཁྱད་པར་བ་མཚོན་ཚུལ་ལྷག་པར་
རྟོགས་ལ། དེ་ཡང་། གཅིག་ནི། སྒྲ་རིགས་འདྲ་གཉིས་མཉམ་དུ་སྦྱར་བའི་ཁྱད་པར་གྱིས། འགྱུར་ཉམས་
སྤྱི་ཙམ་པ་དང་། དལ་ལ་བར་མཚམས་ཡོད་པ་དང་། མགྱོགས་ལ་བར་མཚམས་མེད་པ་དང་། གློ་བུར་བ་
སོགས་མཚོན་ཚུལ་ཡོད། དཔེར་ན། བྱེའུ་སྐད་གྲག་ཚུལ་སྤྱི་ཙམ་མཚོན་པ་ལ། ཀྱུར་ཀྱུར། ཞེས་པ་དང་།
གྲག་ཚུལ་ཅུང་དལ་ཞིང་བར་མཚམས་ཡོད་པ་ལ། གྱུར་རུ་གྱུར་རུ། ཞེས་པ་དང་། གྲག་ཚུལ་མྱུར་ཞིང་བར་
མཚམས་མེད་པ་ལ། ཀྱུར་རུ་རུ། ཞེས་པ་དང་། གློ་བུར་རེ་གྲག་པ་ལ། ཀྱུར་རུ། ཞེས་པ་ལྟ་བུའོ།
ཤེལ་སྒོ་རླུང་གིས་བསྐྱོད་ནས་གཟུགས་གཡོ་ཚུལ་སྤྱི་ཙམ་མཚོན་པ་ལ། གུལ་གུལ། ཞེས་པ་དང་། གཡོ་ཚུལ་
དལ་ཞིང་བར་མཚམས་ཡོད་པ་ལ། གུལ་ལུ་གུལ་ལུ། ཞེས་པ་དང་། གཡོ་ཚུལ་མྱུར་ཞིང་བར་མཚམས་མེད་
པ་ལ། གུལ་ལུ་ལུ། ཞེས་པ་དང་། གཡོ་ཚུལ་ལན་རེ་ཙམ་ལ། གུལ་ལུ། ཞེས་པ་ལྟ་བུའོ། གཉིས་ནི།
དབྱངས་བཞི་གང་རུང་སྒྲ་སྔ་མར་མེད་པ་དང་། ཕྱི་མར་ཡོད་པའི་ཁྱད་པར་ཙམ་ལས། མཚུངས་པ་གཉིས་
མཉམ་དུ་སྦྱར་བའི་ཁྱད་པར་གྱིས། འགྱུར་ཉམས་སྤྱི་ཙམ་པ་དང་། དལ་ཞིང་བར་མཚམས་ཡོད་པའམ།
བར་མཚམས་ཆེ་བ་དང་། མྱུར་ཞིང་བར་མེད་པ་སོགས་སོ་སོར་མཚོན་པ་ཡིན། དཔེར་ན། གོམ་པ་སྐྱུར་
--
-
-
•6 •



ས་
--
-
ཁྱོར། ཞེ་ན་འཁྱོར་ཚུལ་སྤྱི་ཙམ་པ་དང༌། ཕར་ཚུར་འཁྱོར་བ་ཅུང་དལ་ཞིང་བར་མཚམས་ཡོད་པ་ལ། གོམ་
པ་ཁྱར་རེ་སྦྱོར་རེ། ཞེས་དང་། འཁྱོར་ཅིང་མ་འཁྱོར་བའི་བར་མཚམས་ཆེ་བ་ལ། གོམ་པ་ཁྱར་མ་ཁྱོར། ཞེས་
དང་། འཁྱོར་བ་མགྱོགས་ཤིང་བར་མཚམས་མེད་པ་ལ། གོམ་པ་ཁྱོར་རོ་རོ། ཞེས་པ་ལྟ་བུ་དང་། གོན་རྒྱུ་ལྟ་
བུ་སོ་མ་མིན་ཚུལ་སྤྱི་ཙམ་པ་ལ། རྙང་རྙིང་ཞེས་དང་རྙིང་བ་འགའ་རེ་ཡོད་ཚུལ་ལ། རྙང་ངེ་སྙིང་ངེ་། ཞེས་དང་།
ཅུང་ཟད་རྙིང་བ་དང་ཧ་ཅང་རྙིང་བ་འགའ་རེ་ལྷན་ན་ཡོད་ཚུལ་ལ་རྙིང་མ་རྙིང་། ཞེས་དང༌། སོ་མ་དང་རྙིང་བ་
འདྲེས་མའི་ཚུལ་དུ་སྣང་བ་ལ། གསར་མ་རྙིང། ཞེས་པ་ལྟ་བུའོ། གསུམ་ནི། སྒྲ་གང་འཚམ་ཞིག་གི་མཐའ་ལ་
རྗེས་འཇུག་འདྲ་རེ་འགྲེང་བུ་ཅན་རེ་སྦྱར་ན། གཟུགས་ཀྱི་སྣང་ཚུལ། སྒྲ་ཡི་གྲགས་ཚུལ། འགྱུར་ལྡོག་བྱུང་
ཚུལ། རེག་བྱ་མྱངས་ཚུལ། ཡིད་ལ་ཤར་ཚུལ་གང་ཅི་གསལ་བར་མཚོན་ཐུབ། དཔེར་ན། གཡག་རྒན་
ནག་འབོལ་ལེ་བ་ཞིག་ནོར་ཁྱུ་ལ་འོངས། ཞེས་པ་ལས། ནག་འབོལ་ལེ། ཟེར་བས་གཡག་དེའི་རྩིད་པ་ནག་
ལ་མཐུག་ཅིང་རིང་བ་ཞིག་ཡིན་པར་མངོན་ནོ། བྱ་ཁྱུ་འུར་དིར་རེ་ཕུར་སོང་། ཞེས་པ་ལས། འུར་དིར་རེ།
ཟེར་བས་བྱ་རྣམས་སྐྲགས་ནས་གློ་བུར་དུ་གཤོག་པ་དྲག་ཏུ་བརྡབས་པ་སྒྲ་དང་བཅས་ཏེ་འཕུར་བ། གོ་གོ་བའི་རྣ་
རྩ་དང་། མཐོང་མཐོང་བའི་མིག་རྩར་བྱུང་སྣང་ཤར་རོ། ཚར་ཐུལ་འདི་ཡང་ངེ་འཇམ་མེ་བཀབ་ན་ལེགས་སོ།
ཞེས་པ་ལས། ཡང་ངེ་། འཇམ་མེ་ཟེར་བས་རེག་བྱ་ཇི་ལྟ་བ་བཞིན་དུ་བསྟན་བྱུང་ངོ༌། ཕ་མ་དང་བྲལ་ནས་
ཡིད་སྐྱོ་ཏིང་ངེ་ལུས། ཞེས་པ་ལས། སྐྱོ་ཏིང་ངེ་། ཟེར་བས་ཡིད་ལ་སྡུག་སྣང་དང་སྟོང་སྣང་ཅིག་ཅར་བྱུང་
པའི་ངང་ཚུལ་བསྟན་བྱུང་བ་ལྟ་བུ་སོགས་སོ། །
གསུམ་པ། ཚིག་གི་སྐོར།
གླིང་གེ་སར་རྒྱལ་བོའི་སྒྲུང་ནི་ངག་གི་སྒྱུ་རྩལ་ནི། མ་བཏབ་གནད་དུ་ཟུག་གི་མཚོན། །མ་འཐུངས་ཁོང་དུ་
སོང་བའི་སྨན། །མ་ཟོས་ཡིད་འཕྲོག་སྦྲང་རྩིའི་རོ། །ཚིག་གི་ཁྱད་པར་རྣམས་ལ་ཡོད(རྒྱལ་བོའི་ལུགས་ཀྱི་བསྟན་
བཅོས་ལས)། །ཅེས་པ་ལྟར། གཏམ་འཇིགས་ལ་ཟིལ་ཆེ་བ། དོན་བཟང་ལ་བཅུད་ཆེ་བ། བཤད་པའི་ཁ་
ལ་ཚངས་དབྱངས་འཁྱིལ་བ། ཉན་པའི་ཡིད་ལ་ཤེས་རབ་སྐྱེད་པའི་ནུས་པ་ཐོན་པ་ནི། སྲོག་དང་རྒྱུན་མ་
གཏོགས། དཔེ་ཆོས་དང་། གཏམ་དཔེ་དང་ལེགས་བཤད་དང་། ཆོས་ཀྱི་རྣམ་གྲངས་དང་། གླུ་གཞས་
སོགས་བབ་དང་བསྟུན་ནས་སྦྱར་མཁས་པ་ལའང་འབྲེལ་དམ་པོ་ཆགས་ཡོད་དོ།
@དཔེ་ཆོས་ནི། དཔེའི་སྒོ་ནས་བརྗོད་བྱའི་ཆོས་ཀྱི་དོན་བསྟན་པའི་བདག་ཉིད་ཡིན་པས། སྒྲ་ཉུང་ལ་
གནད་འདུས། ཚགས་དམ་ལ་བརྗོད་བདེ། དོན་མཚོན་པའི་མཐུ་ཆེ། གེ་སར་སྒྲུང་དུ་དཔེ་ཆོས་འཇུག་
མཁས་པས། ཚིག་རྒྱུན་གྱི་ནུས་པ་ཐོན་སྣང་། དཔེར་ན། ད་ནད་རིགས་ཀུན་འཇོམས་ཀྱི་རིལ་བུ་དེ་ཡོད་ན།
ཁོག་སྟོད་ཚ་བའི་ནད་དེ་བྱ་རྒོད་ནམ་འཕང་བཅད་པ་ལྟར་དགུང་ལ་ཡར། ཁོག་སྨད་གྲང་བའི་ནད་དེ་རི་གཟར་
ཟབ་རྒོད་བཞིན་ཐུར་ལ་འདྲིལ། རྐེད་པ་ཚ་གྲང་འདུས་པའི་ནད་དེ་བཟའ་མི་ཁ་ཡ་ཐོར་བ་བཞིན་སོ་སོར་འགྲོ།
གཞན་ཡང་ནད་རིགས་བཞི་བརྒྱ་རྩ་བཞི་དེ། ཚོང་འདུས་འགྲོན་པོ་ལྟར་འགྲོ། འདུས་པའི་ནད་དེ་བྱ་བརྒྱ་འུར་
• 7•



རྡོས་བསྐྲད་པ་ལྟར་ལུས་ལ་མི་གནས་སོ(རྟ་རྒྱུག་དཔྱིད་ཀྱི་ཉི་མ་ལས)། ཞེས་པ་ལས། རི་གཟར་རྦབ་རྒོད་
དང་། ཚོང་འདུས་འགྲོན་པོ་དང་། བྱ་བརྒྱ་འུར་རྡོ་གཅིག་གིས་བསྐྲད། ཟེར་བའི་དཔེ་ཆོས་དག་ལ་བརྟེན་
ནས། སྨན་གྱི་སྟོབས་ཆེ་རབས་དང་། ནད་དྲག་པ་མྱུར་རབས་གསལ་བར་བསྟན་བྱུང་། མི་ངན་ཡུལ་གྱི་
དཀྲུག་ཤིང་དེས། མེ་ཐོག་ཤིང་སྣོན་བྱས་པ་རེད(གདུག་པ་སྤུན་བདུན་ལས）ཅེས་པ། དཔེ་ཆོས་གཅིག་ལ་
བརྟེན་ནས། མི་ངན་པ་གང་གི་མཚང་ནག་པོ་མཐིལ་ནས་བརྟོལ་བྱུང་། སྤྱི་དཔོན་གྱོན་ཀྱི་རྒྱ་མཚོ་དང་། ཇོ་
རུ་མི་སྤགས་འདྲེ་བཏུམས་གཉིས། ཟ་འདོད་ཝ་སྤྱང་གྲ་སྡེབ་བྱས་(རྟ་རྒྱུག་དཔྱིད་ཀྱི་ཉི་མ་ལས)། ཞེས་པས་
མི་ལྤགས་འདྲེ་བཏུམས་དང་། ཝ་སྤྱང་གྲ་སྡེབ་ཀྱི་དཔེ་ཆོས་གཉིས་ལ་བརྟེན་ནས། ཁྲོ་ཐུང་གིས་སྤྱི་དཔོན་དང་
ཇོ་རུ་ལ་དོ་བསྡོས་ཕོད་བཙུགས། གླེང་ནག་པོ་བཏབ་པའི་ཤུགས་ཀྱིས། རང་མཚང་རྗེན་པར་ཐོན་པའི་ལྐོག་
གཤོམ་བསྟན་བྱུང་། ཡང་། བརྗོད་བྱའི་བབ་དང་བསྟན་ནས། དཔེ་ཆོས་ཀྱི་ཁ་གཏོར་ཏེ་རྩལ་གདོན་པར་
འཇུག་པའང་སྣང་། གླིང་དཀར་ལྷ་ལུང་གོང་མ་ལ། བདུད་མོ་འདྲེ་ལག་ཅི་ལ་བརྐྱངས(གདུག་པ་སྤུན་བདུན་
ལས)། །ཞེས་རྟགས་ཀྱིས་མཚན་པ་ལྟ་བུའོ། །
2 གཏམ་དཔེ་ནི། འཚོ་བ་དཅ་བྱ་ཐབས་སོགས་ཀྱི་ཉམས་མྱོང་ལས་ཐོན་པའི་ཚིག་དོན་ཅན་གསེར་
སྦྱངས་བཙོ་མའི་ཞུན་ཐིགས་ཡིན་པས། དོན་བཤད་པའི་གནད་ལ་གཏམ་དཔེ་དགོས། །དགྲ་འཐབ་སའི་གཡུལ་
ལ་མཚོན་ཆ་དགོས། ཞེས་དང་། ཇ་འཐུང་ན་འོ་མ་དགོས། །གཏམ་བཤད་ན་ཁ་དཔེ་དགོས། ཞེས་བོད་ཁ་
བ་ཅན་པའི་ཁ་ལ་གྲགས། གེ་སར་སྒྲུང་གི་ནམ་མཁའ་ལ། གཏམ་དཔེ་སྐར་ཚོགས་ལྟར་རྣམ་པར་བཀྲ་བས།
བརྗོད་བྱའི་དོན་གྱི་གནད་གསལ་བར་བསྟན་སྣང་། གཏམ་དཔེ་དང་འབྲེལ་བའི་ངག་གི་འཕྲེང་བ་བཤུས་ན་
མངས་དོགས་ནས། གཏམ་དཔེ་འགའ་ཙམ་དྲངས་ནས་མཛུབ་མོ་རི་སྟོན་བྱས་ན། ཁ་མངར་སྐུགས་པའི་
སེམས་ལ་གསལ། །བྱམས་སྡང་བྱིས་པའི་ཡིད་ལ་ཡོད(རྟ་རྒྱུག་ནོར་བུ་ཆ་བདུན་ལས)། །ཅེས་པས། མི་བསམ་
ཤེས་ཤིག་ཡིན་ན། ཁ་མ་གྲགས་ཀྱང་། དོན་བཟང་ངན་གང་རུང་ལ་ལྟ་ཚུལ་ངེས་ཅན་ཞིག་མེད་པ་མ་ཡིན་པའི་
དཔེ་ནན་ཏན་དུ་བསྟན་བྱུང་། བུ་བཟང་བོ་ཁ་བཤད་དོན་ལ་གནས། །མཚོན་རྣོན་པོ་ཤ་ཆོད་རུས་པ་ཐུབ(གླིང་
གི་བྲོ་ར་ཡིད་འཕྲོག་ལས)། །ཅེས་པས། བུ་རབ་ཚིག་ཐོག འཕར་བ་རྗེས་ཐོག་ཟེར་བའི་དོན་མཚོན། མི་
ཡུལ་སྐྱིད་པའི་གོང་བ་ལས། ། རང་ཡུལ་སྡུག་པའི་ཆ་ག་དྲོ(ཞང་ཞུང་སྨན་རྫོང་ལས)། །ཞེས་ལས། བཤད་ན་
མི་སྐྱིད་ས་མེད། སོང་ན་མི་སྡུག་ས་མེད། སྐྱིད་བསམས་ནས་ཕྱི་ལ་བུད་པ་ལས། སྡུག་བཅག་ནས་རང་ཡུལ་
བསྡད་ན་དགའ། ཟེར་བའི་དོན་བསྟན། རྩིབ་མའི་དྲ་བ་ཆད་ན་རྒྱུ་མ་མི་ལུག་ཀ་མེད། །སྤྲོས་སྨྱོས་རྣམ་གྲངས་
མང་ན་འཁྲུག་པ་མི་རྒྱག་ཀ་མེད(རྟ་རྒྱུག་དཔྱིད་ཀྱི་ཉི་མ་ལས)། །ཅེས་པས་སྔ་རབས་ཕྱིས་འབྱུང་སྟེ། རྒྱུ་ནི་
འབྲས་བུ་སྐྱེད་བྱེད་ཡིན་པའི་ངེས་པ་བསྟན་བྱུང་། གེ་སར་སྒྲུང་གི་གཏམ་དཔེ་ཚིག་ཀ་གཉིས་ཅན་མང་ཡང་།
གསུམ་ཡན་ཆད་ཀྱང་ཡོད་དེ། སྨྲ་ཉེ་བས་ཕབ་ན་དགའ་རྒྱུ་མེད། །མགོ་གསེར་སྐུས་བཅག་ན་བྱིན་རླབས་མེད། །
ཟས་དུག་ཏུ་གྱུར་ན་ཕན་རྒྱུ་མེད（རྟ་རྒྱུག་དཔྱིད་ཉི་མ་ལས)། །ཅེས་པ་བཟང་བོ་བཟང་ཐོག་མ་བཞག་ན(ངན་
པའི་དགྲ་རུ་འགྱུར་བ་མང་། ཟེར་བའི་དོན་བསྟན། ཁ་མོ་སྔོན་ལ་མ་ཟོས་ན། །མངར་མོ་ལྕེ་ཡིས་མི་མྱོང་འདུག
• 8 •



། སྡུག་ལེ་རང་ཐོག་མ་བབས་ན། །སྐྱིད་ལེ་ཞེ་ལ་མི་དྲན་འདུག ། གཞོན་དུས་གོམ་ཁ་ཡང་བ་དེ། །རྒས་
དུས་མིན་པ་མི་དྲན་འདུག ། མི་ན་ལུས་པོ་བདེ་བ་དེ། །ན་ཉིན་མིན་པ་མི་དྲན་འདུག(རྟ་རྒྱུན་དཔྱིད་ཀྱི་ཉི་མ་
ལས)། །ཅེས་པ་ལྟ་བུ་གཏམ་དཔེ་རིང་དུ་སྤེལ་དོན་ནི། ཡང་ན། སྒོ་དུ་མ་ནས་དྲན་པ་བསླང་བ། ཡང་ན།
དཔེ་དུ་མས་གལ་བོ་ཆེ་ལ་ནན་ཏན་བྱེད་པ། ཡང་ན། གཏམ་དཔེ་ལ་ཟླ་བོ་བསྒྲིགས་ནས་ཀླུར་ལེན་པ་ཡིན་
ནོ། ། ི ལེགས་བཤད་ནི། བརྗོད་བྱའི་གནད་འབྱིན་ཅིང་དྲན་པ་སློང་སྟོབས་ཆེ། ཚད་མ་དང་ལྡན་པའི་
ཚིག་རྩ་བ་ཅན་ཡིན། གེ་སར་སྒྲུང་ལས་ལེགས་བཤད་ཧ་ཅང་མང་། དཔེར་ན། བློ་སྔོན་དུ་དྲན་ན་གྲུང་བོ་
ཡིན། རྒྱབ་ལ་དྲན་ན་གླེན་པ་ཡིན། འགྱོད་པ་ལས་ཀྱི་ཐ་མ་ཡིན (ཧོར་གླིང་གཡུལ་འགྱེད་ལས) ཞེས་པས་
བསྒྲུབ་པར་བྱ་བ་གང་སེམས་ལ་ཤར་བ་འོལ་ཚོད་ཙམ་གྱིས་ལག་ལེན་འཐུས་མི་ཡོང་། ཐོག་མ་ཉིད་ནས་རྒྱུ་རྐྱེན་
རྟེན་འབྲེལ་སོགས་ལ་བརྟགས་ནས། མིག་ཅན་ཡིན་ན་སྔོན་མཐོང་བ་དང༌། མཁས་པ་ཡིན་ན་གཞུག་ཤེས་པ།
གལ་ཆེ་བར་བསྟན་བྱུང་། ཕོ་རབ་གཏམ་གྱིས་བསླུ། །ཕོ་འབྲིང་རྒྱུ་ཡིས་བསླུ། །ཕོ་ཐ་ཟས་ཀྱིས་བསླུ (རྟ་རྒྱུག་
དཔྱིད་ཀྱི་ཉི་མ་ལས)། །ཞེས་པས་ཕོ་རབ་འབྲིང་ཐ་གསུམ་གྱི་ཁྱད་ཆོས་དང་བག་ཟོན་དགོངས་སོ་སོར་བསྟན་
བྱུང་། ཕ་བླ་མའི་ཡོན་ཏན་མ་ཤེས་ན། །ཕྱག་བཀུར་སྟེ་རྡོ་ལ་སྣུམ་བྱུག་འདྲ། །བཀའ་མདོ་རྒྱུད་སེམས་དང་མ་
འདྲེས་ན། །ཆོས་དཔེ་ཀློག་ནེ་ཙོའི་ཁ་ཏོན་འདྲ། །མི་རང་གི་སྐྱེས་རྒྱུད་མ་ཤེས་ན། །ནགས་མཐའ་མེད་འཁྱམ་པའི་
སྤྲེའུ་འདྲ། རྒྱུ་དངོས་པོའི་རིན་ཐང་མ་ཤེས་ན། །མི་རྒྱུས་མེད་ལམ་གོལ་སོང་བ་འདྲ། །རྟ་འདོ་བའི་མཚན་ཉིད་
མ་ཤེས་ན། །རྟ་ཡོད་ཚད་ཅང་ཤེས་ཟེར་བ་འདྲ(རྟ་རྒྱུག་ནོར་བུ་ཆ་བདུན་ལས)། ། ཞེས་པས། ཁྱད་ནོར་གང་
གི་རིན་ཐང་མ་ཤེས་ན། ཆོས་ཅན་ཕལ་བར་མཐོང་ནས་དོན་མེད་དུ་བཏང་བ་མང༌། ཙན་དན་གསེར་ལས་
རིན་ཆེ་བ། །བླུན་པོས་སོལ་བ་བསྲེགས་ལ་ལྟོས། །ཟེར་བའི་དཔེར་བསྟན་ནས་དྲན་པ་བསླངས་པ་ལྟ་བུ་སོགས་
སོ། །@གླུ་ནི། ཚིགས་བཅད་ཀྱི་ལུས་ལ་རྒྱུན་གྱིས་མཛེས་པ། སྡེབ་ལེགས་ཤིང་བརྗོད་པ་བདེ་བ། དོན་ཆེ་
ཞིང་གོ་སླ་བ། ངག་གི་རྟ་ལ་དྲངས་ན་རོལ་མོའི་སྙན་ཆ་ཐོན་པ། སུས་ཀྱང་ལེན་དགའ་ཞིང་ཉན་དགའ་བས།
བོད་ཀྱི་སྤྱི་ཚོགས་ནི་གླུ་ཡི་རྒྱ་མཚོར་གྲགས། ཀླུ་ཡི་བསྒྲིགས་ཚུལ་ཕལ་མོ་ཆེ་རིམ་པ་གསུམ་ཡོད་པའི་དང་བོ་དང་
གཉིས་པ་མཚོན་བྱེད་ཀྱི་དཔེ་ཡིན་ལ། གསུམ་པ་མདོར་བསྟན་པའི་དོན་ཡིན། ཇི་སྐད་དུ། ཡར་བཅད་ཚིག
ལ་དཔེ་ཞིག་དགོས། །དཔེ་མེད་ན་གཏམ་ལ་གོང་བ་མེད། །མར་བཅད་ཚིགས་ལ་མདོ་ཞིག་དགོས། །མདོ་མེད་ན་
གཏམ་ལ་རུམ་ཁ་མེད། །ཟེར་བ་ལྟར་རོ། རིམ་པ་སོ་སོའི་ཚིག་མང་ཉུང་འདྲ་ཞིང་། གཉིས་ནས་བཅུ་ཡས་མས་
ཡོད། ཐུང་མཐའ་གཞས་ལྟ་བུ་རྐང་བ་བཞི་ཅན་དང་། མང་མཐའ་སྲིད་པའི་ཆགས་གླུ་དང་། དུས་འཁོར་
རྩིས་གླུ་དང་། གཡང་དཀར་ལུག་གླུ་སོགས་ཚོགས་པ་ཆེ་ཞིང༌། རྒྱུད་གཅིག་ཏུ་བསྟར་བ་ཁྲི་མ་འབུམ་དུ་ཡོད་པ།
གེ་སར་སྒྲུང་ཡང་ཀླུ་ཡི་རྒྱུ་མཚོ་འདྲ། ངག་གི་རྩལ་གསུམ་འཛོམས་པས། ཞེན་སྟོབས་ཧ་ཅང་ཆེ། ལ་གཞས་
ཀྱང་མི་ཉུང་བ་ཞིག་མཆིས་ཏེ། ཡིད་ཀྱི་བརྟན་པ་འཕྲོག་པའི་ནུས་པ་དང་ལྡན་པ། བསྒྲིགས་ཚུལ་རིམ་པ་
གསུམ་ཅན་མང་། རིམ་པ་བཞི་ཡན་ཡང་ཡོད་དོ། འདིར་གླུ་གཞས་སོ་སོར་རྣམ་གསལ་གྱི་དཔེར་བརྗོད་རེ་
དྲངས་ན། དགུང་ཁྲི་གདུགས་གསེར་གྱི་དར་ཤན་ཅན། །དབུས་རི་རབ་ལྷུན་པའི་རྒྱུན་དུ་ཕེབས། །བྱ་འུག་པའི་
• 9 •



མིག་ལ་གཟན་ཞན་འདྲ། ། གླིང་བཞིའི་སྐྱེ་འགྲོ་དྲོད་ཀྱིས་སོས། །དབྱར་རྩི་བཅུད་རྒྱས་པའི་སྐུ་དྲིན་ཆེ། ། དྲོད་
ཕྱོགས་མེད་རྒྱས་པའི་སྨོན་ལམ་ཞུ། །ཉ་རྒྱས་ཟླ་བ་བསིལ་སྦྱིན་མཁན། །གངས་རྩེ་གསུམ་རི་ཡི་རྒྱུན་དུ་ཕེབས། །ཝ་
ག་མའི་གྲ་ལ་གནོད་ཞན་འདྲ། །སྨག་མུན་པ་སེལ་ཞིང་འོད་ཀྱིས་ཁྱབ། །སེམས་སྣང་བ་སྐྱིད་ལ་སྐུ་དྲིན་ཆེ། །འོད་
དཀར་གསལ་རྒྱས་པའི་སྨོན་ལམ་ཞུ། །ཁྱོད་ལྷ་ཕྲུག་ནོར་བུ་དགྲ་འདུལ་དཔོན། །ལྷོ་འཛམ་གླིང་བོད་ཀྱི་རྒྱན་དུ་
ཕེབས། །བདུད་བཞིའི་སེམས་ལ་གཟན་ཞན་འདྲ། །ཕྱོགས་དགྲ་བཞི་བཏུལ་ཅིང་གཡང་ནོར་ལེན། །གླིང་རྒྱལ་བོ་
ཕེབས་པ་སྐུ་དྲིན་ཆེ། །སྐུ་མཛད་ཕྲིན་རྒྱས་པའི་སྨོན་ལམ་ཞུ། །(རྟ་རྒྱུག་ནོར་བུ་ཆ་བདུད་ལས)ཞེས་པས། ཉི་
མའི་དྲོད་ཀྱིས་སྐྱེ་དགུ་སོས་པ་དང༌། ཟླ་བའི་འོད་ཀྱིས་མུན་པ་སེལ་བའི་དཔེ་ལྟར། རྒྱལ་བོའི་མཛད་ཕྲིན་རྒྱས་
པའི་སྨོན་ལམ་བཏབ་པ་རེད། །ལ་གཞས་ནི་སྐྱེས་ཕོ་མོ་བར་གྱི་བརྩེ་དུང་མཚོན་པ་དང་ངག་རྟ་ཐུན་མོང་མ་ཡིན་པ་
ཙམ་ལས། ཀླུའི་བསྒྲིགས་ཚུལ་དང་འདྲའོ། སྒྲུང་འདི་ལས་ལ་གཞས་ཀྱང་མི་ཉུང་བ་ཞིག་ཡོད་པར་མ་ཟད།
ཚིག་སྙན་མོ་ཡིད་ཀྱི་བརྟན་པ་འཕྲོག་པ་ཞིག་རེད། དཔེར་ན། ལྷོ་ཚ་བ་རོ་གི་སྨྱུག་མ་གཅིག །བྱ་ཐང་དཀར་
རྒོད་ཀྱི་གཤོག་སྒྲོ་གཉིས། །མཐའ་ཨེ་བརྟན་སྤྱན་གྱིས་སྒྱུར་ལེ་ཡིན། །གཉིས་མཐུན་ན་སྟག་དོང་རྒྱུན་དུ་འགྲོ། །
བོད་གངས་ཅན་རྫ་ཆུ་བསིལ་མ་གཅིག །ཡུལ་རྒྱ་གར་གུར་གུམ་མེ་ཏོག་གཉིས། །སྨན་ཨེ་ཉན་ཆང་ལ་སྦྱངས་ལེ་
ཡིན། །གཉིས་མཐུན་ན་བུམ་པའི་བཅུད་དུ་འགྲོ། །ཁྱོད་འགོག་བཟའི་བུ་རབ་གེ་སར་གཅིག ། ང་སྐྱ་ལོའི་སེང་
ལྕམ་འབྲུག་མོ་གཉིས། །གྲོགས་ཨེ་ཉན་ཚེ་རྟགས་བརྗེས་ལེ་ཡིན། །གཉིས་མཐུན་ན་འཁོར་བའི་རྒྱུན་དུ་འགྲོ། །
（རྟ་རྒྱུག་ནོར་བུ་ཆ་བདུན་ལས）ཞེས། དཔེ་མི་འདྲ་བ་གཉིས་དྲང་བའི་སྒོ་ནས། འབྲུག་མོས་གེ་སར་ལ་ཚེ་
གཅིག་གི་བཟའ་ཟླ་ཉན་པའི་བསམ་པ་རྣམ་དག་དང་། འདུན་པ་རྩེ་གཅིག་བསྟན་ཏོ། ། $ཆོས་ཀྱི་རྣམ་
གྲངས་ནི། བགྲང་བྱའི་ཆོས་དང་གྲངས་ངེས་པ་བསྡུས་པའི་དོན་ཅན་ཏེ། བློ་ལ་འཛིན་བདེ་བ་ཞིག་རེད། གེ་
སར་སྒྲུང་དུ་རྣམ་པ་འདི་བེད་སྤྱད་ནས་ཉམས་མྱོང་རྒན་པོའི་འབེལ་གཏམ་བཞིན། ཆོས་ཀྱི་རྣམ་གྲངས་འདྲེན་
ཚུལ་སྤྱིར་བཏང་བ་དང་མི་མཐུན་པར། ཧ་ཅང་མཚར་ཞིང་བཅུད་ཆེ་བ་མི་ཉུང་བ་ཞིག་འཁོད་འདུག དཔེར་
ན། འཇིག་རྟེན་མཚར་བ་རྣམ་གསུམ་ཡོད། །རལ་བ་ཅན་གྱིས་རྟ་རྒྱུག་མཚར། །གཏམ་ལ་ལག་གཡུག་བྱས་པ་
འདྲ། ། ཁ་སྤུ་ཅན་གྱིས་ཞོ་འཐུང་མཚར། །གཞན་ལ་ཟས་ངོམ་བྱེད་པ་འདྲ། ། རྒས་པས་རྩམ་པ་འགེམ་པ་
མཚར། །མི་ལ་མཆུ་ཚུགས་བྱེད་པ་འདྲ། །(རྟ་རྒྱུག་དཔྱིད་ཀྱི་ཉི་མ་ལས) ཞེས་པས། དཔེ་དང་དཔེ་ཅན་ཧ་ཅང་
སྦྱར་མཁས་པས། བརྗོད་བྱ་དེ་དག་མིག་ལམ་དུ་མངོན་སུམ་སྣང་བ་བཞིན། ཉམས་གསལ་ལ་དགོད་བྲོ་བ།
ངེས་པར་འཇིག་རྟེན་ཁམས་གྱི་མཚར་བ་རྣམ་གསུམ་དུ་གྲུབ་པའི་ལྟད་མོར་བསྟན་བྱུང་། འཇིག་རྟེན་མཁོ་བ་
རྣམ་གསུམ་ཡོད། །མི་རྒན་མི་མཁོ་མཁོ་ས་ཡོད། །མི་རྒན་གྱོད་ལ་ཐུག་ཉིན་མཁོ། །སྔ་རབས་ད་འབྱུང་བཤད་ཉིན་
མཁོ། །ཡིན་ལུགས་མདུད་པ་འགྲོལ་ཉིན་མཁོ། །ཁལ་རྒན་མི་མཁོ་མཁོ་ས་ཡོད། །དུད་ངན་རུ་བ་སྐྱེལ་ཉིན་
མཁོ། །འབལ་ལེ་འབོལ་ལེ་འགེལ་ཉིན་མཁོ། །རྒས་འཁོགས་ནད་རོ་སྐྱོན་ཉིན་མཁོ། །བུ་ཆུང་མི་མཁོ་མཁོ་ས་
ཡོད། །རྒས་པས་གར་མངག་བྱེད་ཉིན་མཁོ། །ཁ་མངག་སྣ་མངག་བྱེད་ཉིན་མཁོ། །འབྲི་བེའུ་མ་བུ་ཐུག་ཉིན་མཁོ
(རྟ་རྒྱུག་དཔྱིད་ཉི་ལས)། །ཞེས་པས། མི་རྒན་དང་། ཁལ་རྒན་དང༌། བུ་ཆུང་དག་ལ་མཐོང་ཆུང་མ་བྱེད།
• i0 •



དགོས་པའི་དུས་ལ་བབས་ཚེ། གོ་ཆོད་ས་དུ་མ་ཡོད་པས། དེ་དག་རིགས་མཐུན་རྣམས་དང་ཐ་དད་མེད་པར་
བསྐྱང་དགོས། ལས་ལ་རྒྱུ་འབྲས་ཡོད་པའི་ཕྱིར་ཟེར་བའི་དོན་དམ་པ་ཞིག་བསྟན་བྱུང་། འཇིག་རྟེན་སྡུག་དང་
ཡང་སྡུག་བཞི། །འཛིང་རྩོད་ཅན་གྱི་བཟའ་ཚང་སྡུག། མནའ་དམོད་མོ་མང་ན་ཡང་སྡུག་རེད། །བུ་རྒྱུད་
མང་བའི་ཕ་མ་སྡུག ། ཟས་སྣ་གསུམ་མེད་ན་ཡང་སྡུག་རེད། །བྱིས་པ་དག་ལ་མ་ཡར་སྡུག ། མ་ཡར་བུ་
རྫི་ཡང་སྡུག་རེད། །(རྟ་རྒྱུག་དཔྱིད་ཉི་ལས）ཞེས་པས། འཇིག་རྟེན་གྱི་གང་ཟག་རྣམས་མི་ཚེ་གཏང་བར་
འཁོར་བ་འཛིན་པ་ཡིན་ལ། འཁོར་བ་སྐྱོང་མཁས་ན། བཟའ་ཚང་གང་བོའི་སྒོ་གསུམ་དགེ་བས། ཡ་རབས་
ཚང་གི་སྐྱིད་འཛོམས་མོད། འཁོར་བ་འཛིན་པའི་ཐབས་ཤེས་ཧ་ཅང་དམན་ན། སྡུག་དང་ཡང་སྡུག་བཞི་མྱོང་
བའི་སྐབས་སུ་ཆུད་ལ། དེ་ཕྱིར་མི་ཚེ་གཏོང་ཐབས་སམ། འཁོར་བ་འཛིན་ཐབས་ཀྱི་ཤེས་རབ་བསྐྱེད་རྒྱུ་གལ་
ཆེ་བར་བསྟན་ཏོ། སྲིད་ན་དཀའ་བ་བཅུ་གསུམ་ཡོད། །བདག་འཛིན་མེད་པའི་བླ་མ་དཀའ། །རྣམ་པ་ཚང་བའི་
བན་དེ་དཀའ། །མངོན་ལྐོག་ཐུབ་པའི་ཆུང་མ་དཀའ། །ས་ཕག་ཐུབ་པའི་གླ་པ་དཀའ། །སེར་སྣ་མེད་པའི་ཕྱུག་པོ་
དཀའ། །བདེན་རྫུན་འབྱེད་པའི་དཔོན་པོ་དཀའ། །འཛིང་རྩོད་མེད་པའི་བཟའ་ཚང་དཀའ། །མནའ་ཁྲེལ་སྲུང་
བའི་ཤག་པོ་དཀའ། །བསམ་པ་དཀར་བའི་ཁྱིམ་མཚེས་དཀའ། །བདེན་གཏམ་བཤད་པའི་ཉེ་འབྲེལ་དཀའ། །
ལམ་ལ་འགྲོ་བའི་བུ་རྒྱུད་དཀའ། །ངན་པ་མི་གནས་བཟང་བོ་དཀའ། ། ཐམས་ཅད་འཛོམས་པའི་ཡོན་ཏན་
དཀའ། །ཞེས་པས། སྤྱི་ཚོགས་ནི་ལེགས་ཉེས་སྣ་ཚོགས་ཀྱི་འབྱུང་གནས་ཡིན་ལ། དཀའ་བ་བཅུ་གསུམ་ནི་སྤྱི་
ཚོགས་སུ་ཁྱབ་གདལ་དུ་གནས་པའི་སྣང་ཚུལ་ཞིག་རེད། ལེགས་པའི་ཡོན་ཏན་གྱིས་ཕྱུག་པའི་སྐྱེས་བུ་ཡིན་
ནའང་། སྐྱོན་ཆ་ཙག་གེ་ཙིག་གེ་མེད་མི་སྲིད། མི་ཞིག་ལ་བལྟས་ན། ཕྱོགས་ཀུན་ལ་བལྟ་དགོས། སྐྱོན་ཡོན་
གཉིས་ལས་ཡོད་ཏན་གཙོ་བོར་འཛིན་པ་དང་། ལེགས་ཉེས་བླང་དོར་ལ་མགོ་མི་རྨོངས་པ་ཞིག་དགོས། རང་
གི་ཐད་དུ་སེམས་བསམ་པ་བཟང་པོ་ཉམས་ལེན་དང་། ལས་བྱ་བ་བཟང་བོ་ལག་ལེན་བྱ་དགོས། སྤྱི་ཚོགས་ཀྱི་
ཐད་དུ། ཡ་རབས་ཀྱི་སྲོལ་བསྟོད་ཅིང་། མ་རབས་ཀྱི་སྲོལ་བསྣུབ་དགོས་པའི་དོན་བསྟན་ཏོ། དབུ་ལ་བཀྲ་
ཤིས་གདུགས་དཀར་ཁྱབ། །སྐུ་ལ་བཀྲ་ཤིས་རྒྱལ་མཚན་ཚུགས། །གསུང་ལ་བཀྲ་ཤིས་དུང་དཀར་གྲགས། །ཐུགས་
ལ་བཀྲ་ཤིས་དཔལ་བེའུ་རྒྱས། །སྤྱན་ལ་བཀྲ་ཤིས་གསེར་ཉ་གསལ། །མགུལ་ལ་བཀྲ་ཤིས་བུམ་པ་འཁྱིལ། །ཕྱག་ལ་
བཀྲ་ཤིས་ནོར་བུ་མཆོག ། ཞབས་ལ་བཀྲ་ཤིས་འཁོར་ལོ་མངའ། །བཀྲ་ཤིས་རྟགས་བརྒྱུད་བཀྲ་ཤིས་ཤོག (རྨ་
ཤེལ་བྲག་ལས)། །ཞེས་པས། ལུས་ལ་བཀྲ་ཤིས་རྟགས་བརྒྱུད་འཛོམ་པའི་སྨོན་ལམ་བཏབ་པ་ལྟ་བུ་སོགས་དོན་
གསལ་ཞིང་ངོ་མཚར་ཆེའོ། །
བཞི་བ། ཚིག་རྒྱན་གྱི་སྐོར།
གེ་སར་སྒྲུང་ལ་སྲོག་དམ་པ་ཇི་སྲིད་བར་དུ་མི་འཇིག་པ་ཞིག་ཡོད་པར་མ་ཟད། བཅད་ལྷུག་སྤེལ་མའི་ལུས་
ལ་དོན་རྒྱུན། སྒྲ་རྒྱན། གབ་ཚིག་གི་རྒྱན་སྣ་ཚོགས་སྨྲས་ནས་རབ་ཏུ་མཛེས་པ་ཞིག་ཀྱང་ཡིན། རྒྱན་སྣ་
ཚོགས་ལས་དཔེ་རྒྱན་སྦྱར་བ་ཧ་ཅང་མང་ཞིང་ཀུན་ལ་ཁྱབ་པ། མཚན་མོའི་དགུང་ལ་སྐར་ཚོགས་རྣམ་པར་བཀྲ་
•ji•



བ་བཞིན། ཚིག་ཉམས་དང་དོན་ཉམས་དབང་བོ་དྲུག་གི་སྤྱོད་ཡུལ་དུ་དངོས་སུ་བྱུང་བའི་སྣང་བ་ཤར་རོ།
སྣག་ཤོག་བསྲི་བའི་ཆེད་དུ། སྐབས་འདིར་དཔེ་རྒྱུན་གྱི་དཔེར་བརྗོད་འགའ་དྲངས་ན། རྒྱན་གཞན་པའི་སྦྱར་
བ་མཁས་ཚུལ་ཡང་ཤུགས་ལས་ཕལ་ཆེར་རྟོག་པར་འགྱུར་རོ། གླིང་གི་བྲོ་ར་ཡིད་འཕྲོག་ལས། ལག་ལེན་མེད་
པའི་བྱ་བ་དེ། གཤོག་པ་མེད་པའི་བྱ་དང་འདྲ། ཞེས་པ། དངོས་པོའི་དཔེ་སྟེ། དཔེ་དཔེ་ཅན་གཉིས་
མཚུངས་པ་ཉིད་དུ་དོན་མེད་པར་བསྟན་བྱུང་། ཧོར་གླིང་གཡུལ་འགྱེལ་ལས། ཡ་རབས་མ་རབས་སྤྱོད་པས་
ཤེས། གང་གི་མི་ཡིན་སྐད་ཀྱིས་ཤེས། ཞེས་པ། རྒྱུའི་དཔེ་སྟེ། སྤྱོད་པ་དང་ཡུལ་སྐད་ནི། དེ་ལུགས་ཤེས་
བྱེད་ཀྱི་རྒྱུ་རུ་བཀོད་ནས་རྟོགས་པའི་དོན་བསྟན། རྟ་རྒྱུག་རྒྱལ་འཇོག་ལས། ནམ་མཁས་མ་ཁེབས་ས་གཞི་མེད།
ཡོད་པར་བསམ་པ་འཁྲུལ་སྣང་ཡིན། ཐུར་ལ་མི་འབབ་ཆུ་བོ་མེད། ཡོད་པར་བསམ་པ་འཁྲུལ་སྣང་ཡིན། ཕོ་
ངས་མི་ཐུབ་དགྲ་ཞིག་མེད། ཡོད་བར་བསམ་པ་འཁྲུལ་སྣང་ཡིན། ཞེས་པ། ཚིག་བསྐོར་བའི་རྒྱུན་དང་
འབྲེལ་བའི་ཟླ་བོ་དངོས་པོའི་དཔེ་སྟེ། ཆོས་མཐུན་པའི་དངོས་པོ་དག་དཔེར་བཀོད་ནས། ལྕགས་དམར་རྡུང་
རྡུང་དང༌། ཤིང་ཆག་གསེ་གསེའི་གཏམ་གྱིས། ཕས་རྒོལ་ཟིལ་གྱིས་ནོན་པ་ཞིག་བྱས་བྱུང་། ཧོར་གླིང་གཡུལ་
འགྱེད་ལས། མི་ཚེ་ཟད་སྲིན་པོའི་སྒོ་ཁ་རེད། ལུག་ཚེ་ཟད་སྤྱང་ཀིའི་ཁ་སྔོན་རེད། ར་ཚེ་ཟད་འཕར་བའི་
གདོང་འགྲམ་རེད། འབུ་ཚེ་ཟད་གྲོག་མའི་ཚང་སྒོ་རེད། གླང་ཚེ་ཟད་ཤན་པའི་སྒོ་ཁ་རེད། གནམ་ཨ་སྔོན་
མཐོང་བ་དེ་རིང་རེད། ས་དོག་མོ་མཐོང་བ་དེ་རིང་རེད། ཅེས་པ། མང་བོའི་དཔེ་སྟེ། དཔེ་མང་བོ་དྲངས་
ནས། ཕ་རོལ་པོ་ད་ལྟ་ཉིད་ནས་འཆི་ཁོ་ཐག་ཡིན་པའི་འཇིགས་སྣང་བསྐུར་བྱུང་། རྟ་རྒྱུག་དཔྱིད་ཀྱི་ཉི་མ་ལས།
རོལ་མོ་བྱེ་བྲག་སྣ་ཚོགས་འབུད་འཁྲོལ་རྡུང་གསུམ་བྱས་པ་དང་། སྤྱི་དཔོན་གཟུ་བ་གཉིས་ཀྱིས་དར་སྐུད་ས་ལ་
འཐེན་པ་དང་། འདོ་བ་བང་རྩལ་ལྷོད་མཉམ་བྱས། འཁར་རྔ་དྲག་ཏུ་བརྡུངས་པ་ན། རྟ་རྣམས་གཞུ་དང་
བྲལ་བའི་མདའ་ལྟར་ཡར། དཔའ་ཐུལ་རྣམས་ལ་ལ་ཐང་དཀར་འཕུར་འདྲ། ཐུར་ལ་རྦབ་རྒོད་འདྲིལ་འདྲ།
ཐང་ཆེན་ཤོག་སྐུ་ལྟེབ་ལྟེབ། ལ་ཆེན་ཕྲེང་རྡོག་འདྲེན་འདྲེན། ཞེས་པ་ལས། ཆོས་དཔེ་དང་། དངོས་པོའི་
དཔེ་དང་། རབ་བཏགས་ཀྱི་དཔེ་རྣམས་ལ་བརྟེན་ནས། རྟ་རྒྱུག་རེས་བྱེད་པའི་སྣང་ཚུལ་དང་། མགྱོགས་པ་
རླུང་ལས་མྱུར་ཚུལ་སོགས་མངོན་པར་བསྟན་བྱུང་། གྲུ་གུ་གོ་རྫོང་ལས། ཁ་མདའ་ཐོག་རྒོད་འབབ་འབབ།
རྡུལ་འཚུབ་སྨུག་པ་འཁྲིག་འཁྲིག ཕར་རྒྱུག་རྦབ་རྒོད་འདྲིལ་འདྲིལ། ཚུར་རྒྱུག་སྤྱང་མོ་འདུར་འདུར། ཕར་
བསད་ཤིང་ཆག་འགྲེམ་འགྲེམ། ཚུར་བསད་གྲམ་རྡོ་སྤུང་སྤུང་། ཁྲག་དམར་ཆུ་ལོག་དྲུག་བྲུག ཉི་མ་དང་
སྤྲིན་ཡང་ཁྲག་གིས་མདངས་འགྱུར་བ་ཙམ་བྱུང་བའི་དུས་དེར། ཞེས་པ་ལས། འབབ་འབབ་དང་། འཁྲིག་
འཁྲིག་ལྟ་བུ་སོགས་བྱ་བ་ད་ལྟ་བ་གཉིས་རེ་མཉམ་དུ་སྦྱར་བ་ནི། འགྱུར་བའི་དཔེ་སྟེ། བྱ་བ་གང་དག་གི་འབྱུང་
ཚུལ་ལམ་སྤྱོད་ཚུལ་དཔེར་བཀོད་ནས། མདའ་འཚུབ་རྡུལ་འཚུབ། ཕར་བསད་ཚུར་བསད། སྒང་སྒང་རོ་
ཡིས་ཁྱབ། གཤོང་གཤོངས་ཁྲག་གིས་གང་། ཟིང་ཟིང་ལོང་ལོང་གི་འཁྲུག་ཆེན་ཡ་ང་བ་བྱུང་ཚུལ་བསྟན་བྱུང་
ངོ༌། དཀར་མོ་གཉེན་རྫོང་ལྕགས་རི་ལ་སྔོན་བྱུང་དམག་དཔོན་གཙོ་བོ་སོ་སོས་བཟུང་ཞིང་། ཕྱི་རོལ་མཚམས་
སོ་སོར་བ།ཤམ་མཐུད་དང་བོད་དམག་གིས་སྒར་ས་བཟུང་། རུ་བཞི་ཕྱོགས་ནས་བཞི་སྟོང་བཞི་བརྒྱ་ཐམ་པ་ཙམ་
• 12 •



གྱིས་ཕུ་གངས་དཀར་ཀྱི་རྩེ་མོ་མན་ཆད། མདའ་གཙང་ཆབ་རབ་ཁ་ཡན་ཆད་སྟོང་དཔོན་བཞི་དང་བརྒྱ་དཔོན་
ཞེ་གཉིས་བཅས་ས་སྲུང་དང་། སྤྱི་ཁྱབ་ལ་ཁྲ་གདོར་བསྟན་འཛིན་གྲགས་པ་བཅས་ནས། བྱ་འདབ་ཆགས་ཡིན་
ཀྱང་འཕུར་དབང་མེད་ལེ། ཆབ་ཆུ་བོ་ཡིན་ཀྱང་འབབ་ས་མེད་ལེ། རླུང་བསེར་མ་ཡིན་ཀྱང་འུར་ས་མེད་ལེ་
བྱས་ནས་བསྡད། ཅེས་པས། བྱ་འདབ་ཆགས་དང༌། ཆབ་ཆུ་བོ་དང༌། རླུང་བསེར་མ་གསུམ་གྱི་ངང་ཚུལ་
དཔེར་བཀོད་པའི་སྒོ་ནས། གཉེན་རྫོང་སྐོར་ལུགས་དང་། ལམ་འཕྲང་སྲུང་ལུགས་ཚགས་དམ་ལ་ཞིབ་ཆ་ཆུ་
ཐུབ་འདྲ་ཞིང་འཁོད་ཀའི་གནས་ཚུལ་གསལ་བར་བསྟན་བྱུང་། བློན་པོ་སྟག་གཟིག་ཁ་སྤྲོད་དང་། །ལས་དམག་
ནམ་མཁའི་སྐར་ཚོགས་དེ། །གཅིག་མེད་རྩ་བ་གླིང་ལ་ཤོར། །ད་དུང་བརྟན་བྱུང་ཤོར་ལ་ཉེ། །འཕྲོས་ཡོད་རྒྱལ་
བློན་རྣམ་པ་ཚོ། །ཐལ་གྲང་ནང་གི་མེ་སྟ་རེད། །ཅེས་པས། གྲུ་དམག་ཁ་དག་ཞབས་རྫོགས་ལ་ཉེ་བའི་རྐྱེན་གྱིས།
འཕྲོས་ཡོད་རྒྱལ་བློན་རྣམས་འཆི་ཁའི་འཕག་ར་གཏགས་པ་ནི། ། ཐལ་གྲང་ནང་གི་མེ་སྟག་རེད་ཟེར་བའི་དཔེ་
དྲངས་ནས། འདྲ་བར་མ་ཟད་དངོས་རང་ཡིན་ཚུལ་རྗེན་པར་བསྟན་བྱུང་བ་ལྟ་བུ་སོགས་སོ། ། ། །
སྨྲས་པ། དཔའ་བོའི་ལོ་རྒྱུས་སྙན་དངགས་རིང་ཤོས་གང་གཱའི་རྒྱུན། །
ཡི་གེའི་འཇུག་པ་ཡན་ལག་བརྒྱུད་ཀྱི་བཅུད་འཛིན་ཅིང་། །
ངག་གི་རྩལ་གྱིས་ཉལ་འགྲོ་གར་དུ་བསྒྱུར་མཁས་པའི། །
ལྟད་མོ་ངོ་མཚར་འཇིག་རྟེན་གསུམ་དུ་སྙན་པ་གྲགས། །
• 13 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1997. (1)
J. NORTHWESTERN NATIONALITIES UNIVERSITV(Tibetan language)
གེ་སར་སྒྲུང་ལས་དམངས་སྲོལ་སྙིང་སྟོབས་སྐོར་ལ་དཔྱད་པ།
སྒངརྒྱལ་མཚན་ཚེ་རིང་།
གེ་སར་སྒྲུང་ནི་ཁ་བ་ཅན་གྱི་འདས་པའི་སྤྱི་ཚོགས་འཚོ་བའི་རྣམ་པ་མཚོན་བྱེད་ཀྱི་མེ་ལོང་ལྟ་བུ་ཞིག་རེད་
ཅེས་མགྲིན་དབྱངས་གཅིག་ཏུ་གྱུར་ཡོད་པ་དེར་ངེས་དོན་ཆེན་པོ་གདའ། ང་ཚོ་ཀུན་གྱིས་ཤེས་གསལ་ལྟར་དུ།
གེ་སར་སྒྲུང་ནི་དཔའ་བོའི་ལོ་རྒྱུས་སྙན་ངག་ཅིག་ཡིན་པས། ལོ་རྒྱུས་སྙན་ངག་རང་གར་གྱི་དམངས་གླུ་དང་སྙན་
ངག་ལ་མི་མཚུངས་པའི་ཁྱད་ཆོས་ཆེན་པོ་ཞིག་མཆིས་པ་ནི། ལོ་རྒྱུས་སྙན་ངག་གིས་ཀླུང་ཡངས་བའི་ལོ་རྒྱུས་གང་
ཞིག་གཞི་བྱས་ཏེ་སྒོ་ཀུན་ནས་མི་རིགས་གང་ཉིད་དེར་དུས་རབས་ངེས་ཅན་ཅིག་ལ་བྱུང་བའི་སྤྱི་ཚོགས་འཚོ་བ་དེ་
མངོན་པ་ལས་མ་འདས། དེས་ན་ཕུལ་བྱུང་གི་ལོ་རྒྱུས་སྙན་ངག་ཅིག་གི་ནང་དུ། མི་རིགས་གང་ཞིག་གི་དུས་
རབས་ངེས་ཅན་དེའི་གཟུགས་བརྙན་ཧྲིལ་བོ་འདུས་ཡོད་པ་ཐེ་མི་ཚོམ། དེར་ཧེར་ཀེར་གྱིས་མཛེས་དཔྱོད་རིག་
པ་ལས། ལོ་རྒྱུས་སྙན་ངག་ནི་མི་རིགས་ཤིག་གི་སྒྲུང་དེབ་དང་དཔེ་དེབ། ཡང་ན་དམ་པའི་གསུར་རབ་རེད།
ཕུལ་བྱུང་གི་མི་རིགས་གང་འདྲ་ཡིན་ཡང་འདི་ལྟ་བུ་ཆེས་གདོད་མའི་དཔེ་དེབ་སྤྱད་ནས་མི་རིགས་ཡོངས་ཀྱི་གདོད་
མའི་སྙིང་སྟོབས་མཚོན་པ་ཞེས་དང་། གལ་ཏེ་ལོ་རྒྱུས་སྙན་ངག་གི་ཁྱད་ཆོས་ཚང་བའི་དམ་པའི་གསུང་རབ་འདི་
དག་ཕྱོགས་བསྡུས་མཛད་ནས་དཔེ་དེབ་ཏུ་གྱུར་ན་ཡིད་དབང་འཕྲོག་པར་ངེས། ལོ་རྒྱུས་སྙན་ངག་གི་དཔེ་དེབ་
དེར་མི་རབས་རྗེས་མ་རྣམས་གྱིས་ལད་མོ་བྱས་ནས་བཟོ་བཅོས་མེད་ན་དེ་ནི་མི་རིགས་སྙིང་སྟོབས་མཚོན་བྱེད་ཀྱི་
འགྲེམ་སྟོན་ཁང་ཞིག་ཏུ་འགྱུར་ངེས། ཞེས་གསུངས་ཤིང་། ཁོས་ཧིན་རྡུའི་ལོ་རྒྱུས་སྙན་ངག་དང་ཧྲའུ་མིའི་ལོ་
རྒྱུས་སྙན་ངག་གིས། མི་རིགས་སྙིང་སྟོབས་ཡོངས་སུ་མཚོན་ནུས་བར་དགོངས། དེ་ལྟར་གེ་སར་སྒྲུང་ལས་བོད་
མིའི་སྙིང་སྟོབས་ཀྱི་རྣམ་པ་ཡོངས་སུ་མཚོན་ནུས་སོ་ཞེས་ན་དངོས་གནས་ལ་མི་མཐུན་པའི་ལོག་གཏམ་ཏུ་འགྲོ་མི་
སྲིད། རྒྱུ་མཚན་ནི་མི་རིགས་ཀྱི་སྙིང་སྟོབས་གསལ་བོར་མཚོན་རྒྱུ་དེ་ནི་ལོ་རྒྱུས་སྙན་ངག་གི་ཁྱད་ཆོས་ཤིག་ཏུ་
འཇོག་ཀྱིན་ཡོད་ཅིང་། ལོ་རྒྱུས་སྙན་ངག་གི་གྲས་སུ་འགྲོ་མིན་ལ་མི་རིགས་ཀྱི་སྙིང་སྟོབས་དེ་མཚོན་ཡོད་མེད་ཚད་
འཇལ་བྱེད་ལྟ་བུ་གྱུར་ཡོད་པས་སོ། ཡང་གེ་སར་སྒྲུང་ལས་བོད་མིའི་ལོ་རྒྱུས་གང་ཞིག་རྟོགས་བཏགས་ཀྱི་ཚུལ་དུ་
མཚོན་ཐབས་བྱས་ཡོད་ཀྱང་རུང་། ཆེས་གལ་ཆེ་བ་ནི་བོད་རིགས་མི་དམངས་ཀྱིས་འཇིགས་སུ་རུང་བའི་རང་
བྱུང་ཁོར་ཡུག་ལ་འཐབ་རྩོད་བྱེད་པ་དང༌། དཔའ་མཛངས་རྟུལ་ཕོད་ཀྱིས་མདུན་དུ་སྐྱོད་པ་དང་། བློ་སེམས་
གཅིག་སྒྲིལ་གྱིས་ཐུན་མོང་གི་ལས་དོན་སྒྲུབ་པའི་སྙིང་སྟོབས་ལྡན་པ་དེ་དག་གསལ་བོར་བསྟན་ཡོད་དོ།
ཡང་རྩོམ་རིག་པ་བྷེ་ལན་སི་ཅིས། ལོ་རྒྱུས་སྙན་ངག་རིང་མོ་ནང་གི་མི་སྣས་ངེས་པར་དུ་རང་གི་གཤིས་ཀའི་
• 14 •



སྟེང་མི་རིགས་ཡོངས་ཀྱི་གཤིས་ཀ་མཚོན་པ་དང་། མི་རིགས་སྙིང་སྟོབས་ནི་སྙན་ངག་ཧྲིལ་བོའི་སྲོག་ཤིང་ཡིན།
ཅེས་གསུངས་པ་དང་། གཞན་ཡང་ལོ་རྒྱུས་སྙན་ངག་ལས་མི་རིགས་སྙིང་སྟོབས་བསྟན་ཡོད་པར་སྨྲ་མཁན་ཤིན་
ཏུ་མང་མོད་སྐབས་སུ་སོ་སོའི་གསུངས་འདྲེན་པའི་དགོས་པ་མེད་དོ། དེས་ན་མི་རིགས་སྙིང་སྟོབས་ཞེས་པ་གང་
ལྟ་བུ་ཡིན་ཞེ་ན། མདོར་བསྡུས་སུ་བརྗོད་ན། མི་རིགས་སྙིང་སྟོབས་ནི་མི་རིགས་ཀྱི་སྲོལ་རྒྱུན་རིག་གནས་ཕྱིར་
མངོན་པ་དེ་ཡིན་ཞིང་། དེ་ནི་མི་རིགས་ཤིག་གི་རིག་གནས་ཀྱི་རྩ་བའི་སྲོག་ཤིང་དང་། ཡང་ན་དུས་རབས་ངེས་
ཅན་གྱི་སྐབས་སུ་མི་རིགས་གང་གི་དགའ་ཁ་འཁྱེར་སོ་དང་མི་གཤིས་སྤྱོད་སྟངས་ཀྱི་གཞི་རྩ་ཡིན་ཞིང་། ཡང་
བལྟོས་འཇོག་ཏུ་མི་རིགས་སྙིང་སྟོབས་ ནི་སྲོལ་རྒྱུན་རིག་གནས་དེ་རེད་ ཅེས་ བསྙད་ན་མི་ཆོག་ པ་ མེད་ལ།
དམངས་སྲོལ་སྙིང་སྟོབས་ཞེས་པར་བརྗོད་ནའང་མི་ཆོག་པ་མེད་དོ། གེ་སར་སྒྲུང་ནི་དམངས་ཁྲོད་དུ་དར་ཁྱབ་
ཆེ་ཞིང་དམངས་ཁྲོད་ཀྱི་དགའ་ཁ་འཁྱེར་སོ་དང་མི་གཤིས་གོམས་སྤྱོད་ཀྱི་རྣམ་པ་མང་པོ་མཚོན་ཀྱིན་ཡོད་པས།
སྐབས་སུའང་དམངས་སྲོལ་སྙིང་སྟོབས་ཞེས་བརྗོད་པ་ཡིན། དེ་ཡང་དམངས་སྲོལ་སྙིང་སྟོབས་གང་ཡིན་ཡང་
ཕུལ་བྱུང་དང་རྗེས་ལུས་ཀྱི་རིགས་གཉིས་ཡོད་པ་ལྟར་དུ། གེ་སར་སྒྲུང་ལས་ཀྱང་རིགས་དེ་གཉིས་ཅུང་གསལ་
བོར་ཡོད་པས། འདིར་དེའི་སྐོར་བདག་བློས་ལྕོགས་ཚད་དུ་དེང་རབས་བོད་ཀྱི་དམངས་སྲོལ་ལ་སྦྲེལ་ནས་གླེང་
བར་བྱ།
དང་བོ། ལས་ལ་བརྩོན་ཞིང་དཔའ་སྙིང་ལྡན་པའི་ཁྱད་ཆོས་བརྗོད་པ།
ནུབ་ཕྱོགས་རྒྱལ་ཁབ་དུ་མིའི་རིགས་པར་དཔྱོད་མཁས་ཁ་ཅིག་གིས། འགྲོ་བ་མིའི་འཕེལ་རིམ་དུས་སྐབས་
གསུམ་དུ་དབྱེ་ཡོད་དེ། ལྷ་ཡི་དུས་སྐབས། དཔའ་བོའི་དུས་སྐབས་དང་མི་ཡི་དུས་སྐབས་བཅས་སོ། བསམ་
བློ་ཞིབ་ཏུ་བཏང་ན་དེར་རྒྱུ་མཚན་མེད་པ་ཞིག་མ་རེད། ཐོག་མར་འགྲོ་བ་མི་འདི་འཇིག་རྟེན་འདིའི་སྟེང་འཚོ་
དུས་རང་བྱུང་ཁམས་ལ་ངེས་ཤེས་དམན་ཞིང་། རང་བྱུང་གི་གནོད་འཚེ་ལ་ཅི་བྱ་གཏོལ་མེད་དུ་གྱུར་བས་ཁ་སྤྲོད་
དུ་གནས་པའི་དངོས་བོ་ཐམས་ཅད་ལ་རྣམ་ཤེས་ཡོད་པའི་འདུ་ཤེས་བཟུང་སྟེ་དེར་སྐྱབས་བཅོལ་དང་རེ་འབོད།
རང་བྱུང་ཁམས་ཀྱི་མདུན་དུ་རང་ཉིད་ཤིན་ཏུ་ཉམ་ཆུང་ཞིང་སྟོབས་ཞན་པའི་ཚུལ་ཡུན་རིང་ཞིག་འགོར་བས།
གདོད་མའི་བསམ་བློ་འཆར་ཚུལ་དང་སེམས་ཁམས་སྒྲིག་རིམ། ཡང་ལྷ་སྒྲུང་གི་དུས་སྐབས་དེ་རིམ་པར་བྱུང་བ་
རེད། དེར་མར་ཁེ་སིས། ལྷ་སྒྲུང་གང་འདྲ་ཞིག་ཡིན་ཡང་བློ་ཡུལ་ལ་ཤར་བ་དང་བློ་ཡུལ་ལ་ཤར་བ་གཡར་ནས་
རང་བྱུང་ནུས་ཤུགས་འདུལ་བ། རང་བྱུང་ནུས་ཤུགས་གཟུགས་བརྙན་དུ་བཀོད་པ་དང་། ལྷ་སྒྲུང་ནི་མི་
དམངས་ཀྱི་སྟོང་བསམ་སྤྱད་དེ་མ་སྐུལ་རང་ཤུགས་ཀྱིས་སྒྱུ་རྩལ་ཐབས་ཤེས་བཟོ་བཅོས་བྱས་ནས་རང་བྱུང་འཚོ་བ་
དང་སྤྱི་ཚོགས་རྣམ་པའི་རྟིང་མ་རེད་ཟེར།
ལོ་རྒྱུས་ཀྱི་ཆུ་རྒྱུན་ནི་མདུན་ནས་མདུན་དུ་བགྲོད་པ་ལས་སྡོད་པའི་བསྐལ་བ་ཡེ་ནས་མེད། དེ་ནས་སྤྱི་
ཚོགས་ཐོན་སྐྱེད་ནུས་ཤུགས་སྔར་ལས་དར་སྤེལ་བྱུང་ཕྱིར། མིའི་རིགས་ཀྱིས་རང་བྱུང་ཁམས་ལ་འཐབ་འཛིང་
བྱེད་པའི་སྤོབས་པ་རེ་གཉིས་རིམ་བཞིན་ཐོན་ཞིང་། དེ་ལས་ཚད་མཐོ་དམན་མི་འདྲ་ཡང་རྒྱལ་ཁ་གསར་བ་རེ་
• 15 •



གཉིས་བླངས་བ་དང་མཉམ་དུ་མི་ཀུན་ནས་རང་ཉིད་ལ་ནུས་བ་ཅུང་ཟད་ཡོད་པ་ཁས་བླངས་བྱས་ཡོད་མོད།
ཡང་དུས་སྐབས་དེར་མཚོན་ནས་བཤད་ན། རང་བྱུང་གནོད་འཚེ་འཕྲོ་རིམ་འཕྲོར་ཐོན་པ་དང་ཚོ་ཁག་བར་
འཕྲོག་བཅོམ་རྒྱུན་དུ་བྱུང་བ། དེར་འཇིགས་ཕྱིར་ཚོ་སྡེ་ཧྲིལ་བོ་དང་རང་མི་རིགས་ཀྱི་དཔའ་བོ་ཁ་ཁེར་མགོན་
སྐྱབས་སུ་མཆོད་པས་དཔའ་བོའི་དུས་སྐབས་བྱུང་ཞིང་། དཔའ་བོ་དེ་དག་ལ་མི་ཕལ་བ་ལས་ནུས་རྩལ་ཁྱད་
འཕགས་ཅན་ལྡན་པ་ཞིག་ཏུ་སྒྲུབ་པ། དཔེར་ན། ལྷའི་སྲས་དང་ལྷའི་སྤྲུལ་བ་ལྟ་བུའི་གོ་གནས་མཐོན་པོ་
གནང་སྟེ་འགྲོ་བ་མི་ཡི་མགོན་སྐྱབས་སུ་གསོལ་བ་རེད། ང་ཚོས་ཚིག་ངོས་སུ་བལྟས་ན་དཔའ་བོ་དེ་དག་ཐམས་
ཅད་ལྷ་དང་ལྷའི་སྤྲུལ་བ་ལྟ་བུའི་ཕྱི་གོས་སྤྲས་ཡོད་ནའང་། དོན་དངོས་སུ་དེ་ལྟ་མ་ཡིན་པར་དཔའ་བོ་དེ་དག་ནི་
ལོ་རྒྱུས་སྟེང་གི་མི་སྣ་ངོ་མ་རྟོགས་བཏགས་དང་། མི་སྣ་དེ་དག་གིས་མཛད་པའི་ལས་དོན་ངོ་མ་རྟོགས་བཏགས་ཀྱི་
ཚུལ་དུ་སྦྱར་བ་གསལ་མོད། ཡང་ཞོག་གཞན་ཞིག་ནས་བལྟས་ན། མི་རྣམས་ཀྱིས་རང་ཉིད་ཀྱི་ནུས་བ་ཁས་
ལེན་དང་གསལ་འདོན་བྱས་ཡོད་པས། འགྲོ་བ་མིའི་བསམ་བློ་ལོ་རྒྱུས་སུ་སྔར་ལས་འཕོ་འགྱུར་ཆེན་པོ་བྱུང་བ་ར་
སྤྲོད་བྱ་ནུས། རྩོམ་རིག་པ་གོ་ཨེར་ཅིས་དེ་ལྟའི་ཚུལ་ལ་དམིགས་ནས་བཤད་རྒྱུར། རང་བྱུང་ཁམས་ཆེན་པོ་
ཐོག་མར་བཏུལ་ནས་རྒྱལ་ཁ་ཐོབ་རྗེས། ཁོ་ཚོའི་བདེ་འཇགས་དང་། བསམ་པའི་སྤོབས་པ་དང་རྒྱལ་ཁ་གསར་
བ་ཐོབ་པའི་རེ་འདུན་ལ་སྐུལ་འདེད་བྱས་པ་མ་ཟད། ཁོ་ཚོས་དཔའ་བོའི་ལོ་རྒྱུས་སྙན་ངག་གསར་རྩོམ་བྱ་རྒྱུར་
ཡང་སྐུལ་འདེད་ཐེབས་ཡོད། ཅེས་པ་ལྟར། གེ་སྒྲུང་དུ་གེ་སར་རྒྱལ་བོ་དང་དཔའ་རྟུལ་རྣམས་ཀྱི་མཁས་
མཛངས་རྟུལ་ཕོད་དང་བློ་བརྟན་འགྱུར་མེད་ཀྱི་སྙིང་སྟོབས་དེ་ནི་བོད་མི་རིགས་ཀྱི་སྙིང་སྟོབས་བརྗོད་པ་ལས་མ་
འདས་ཞིང་། སྒོས་སུ་གེ་སར་རྒྱལ་བོ་ནི་ལྷ་ཡི་སྲས་ཀྱི་ཚུལ་དུ་མི་ཡུལ་ལ་ཕེབས་ནས་འགྲོ་བ་མིའི་དོན་དུ་ཕྱོགས་
བཞིའི་དགྲ་བོ་ཐམས་ཅད་ཆམ་ལ་ཕབ་པའི་མཛད་རྗེས་བརྗོད་པ། གེ་སར་ནི་ལྷ་མིན་མི་མིན་སྤྲུལ་བའི་བདག་པོ།
དཔའ་རྩལ་ཐོག་ལས་དྲག་པ། ཤེས་རབ་གློག་ལས་མྱུར་བ། ཐ་ན་མཚན་བརྗོད་ཚུལ་ལའང་འདྲ་མིན་མང་པོ་
ཡོད་པ། དཔེར་ན། འཛམ་གླིང་ཉི་མ། ལྷ་ཡི་སྲས་པོ། དགྲ་མེད་རྒྱལ་བོ་ལྟ་བུ་དང་། རྟ་རྒྱུག་རྒྱལ་
འཇོག་ལས། ལྷ་ཨོ་རྒྱན་པདྨ་འབྱུང་གནས་དེས། །འཛམ་བུ་གླིང་གི་སྐྱེས་མཆོག་དང༌། གེ་སར་ནོར་བུ་དགྲ་
འདུལ་བཏགས། །རང་མིང་སེང་ཆེན་རྒྱལ་བོ་ཟེར། །ཅེས་པ་ལྟ་བུའོ། སྒྲུང་དཔེའི་ཚིག་ངོས་སུ་བལྟས་ན་གེ་སར་
རྒྱལ་བོ་ནི་ལྷ་སྐུ་མི་ལུས་གཉིས་སྦྲེལ་ཅན་གྱི་ཁྱད་འཕགས་ལྡན་མོད། དངོས་གནས་སུ་དེ་ནི་གངས་ཅན་པ་ཡོངས་
ཀྱི་ཐབས་ཤེས་སྤྱི་ཐུན་ལས་འཁྲུངས་པའི་དཔའ་བོ་ཞིག་ཡིན་པ་མ་ཟད། དཔའ་བོ་དེ་ནི་ལས་ལ་བརྩོན་ཞིང་
དཔའ་སྙིང་ལྡན་པའི་གངས་ཅན་པ་ཡོངས་ཀྱི་ཐུན་མོང་གཟུགས་བརྙན་རང་ཡིན་པ་དང་། དཔའ་བོ་དེའི་སྙིང་
སྟོབས་དེ་ནི་བོད་མི་རྣམས་ཀྱི་དམངས་སྲོལ་སྙིང་སྟོབས་རང་ཡིན་པ་རྟོག་ཐུབ་པ་དང་། འགྲོ་བ་གངས་ཅན་པས་
མི་རིགས་རང་གི་སྙིང་སྟོབས་ལ་སྔགས་བརྗོད་མཛད་ཀྱིན་ཡོད་པ་གསལ་ལོ། གོང་གི་མིའི་འཕེལ་ཚུལ་ལ་དབྱེ་བ་
ལྟར་ན། འདི་ནི་དཔའ་བོའི་དུས་སྐབས་སུ་གཏོགས་པ་རེད། །
ང་ཚོས་གེ་སར་སྒྲུང་ལ་ཞིབ་ཏུ་བལྟས་ནས་དཔྱད་ན། དེ་ལས་བོད་ཀྱི་ལོ་རྒྱུས་དང་རིག་གནས་སྣང་ཚུལ་ཏེ།
གངས་ཅན་པའི་བསམ་བློ་འདུ་ཤེས་དང་། ཡུལ་སྲོལ་གོམས་གཤིས་དང་མི་རིགས་སྙིང་སྟོབས་སོགས་བསྡུ་གསོ་
• 16 •



མཛད་ཡོད་པ་མ་ཟད། ཡོངས་གྲགས་སུ། མི་རང་གཞན་ཀུན་གྱིས་བོད་མིའི་གཤིས་སྤྱོད་ནི་དཔའ་ངར་ཞུམ་
མེད་དང་། ཡིད་གཞུང་དྲང་བ་དང་མཁས་མཛངས་རྟུལ་ཕོད་ཅེས་པར་བརྗོད་པའི་ཚུལ་དེ་གེ་སར་སྒྲུང་ལས་ཇི་
བཞིན་དུ་མཚོན་ཐུབ་ཡོད། ཡིན་ནའང་། འདི་ཐམས་ཅད་ནི་འདས་ཟིན་པའི་སྤྱི་ཚོགས་སུ་བྱུང་བས་དེང་དུས་
ཀྱི་སྤྱི་ཚོགས་དང་ཁ་ཐག་ཤིན་ཏུ་རིང་བ་ཞིག་རེད། དཔའ་བོའི་མཛད་པ་བརྗོད་པའི་དུས་རབས་ནི་འདས་པའི་
སྤྱི་ཚོགས་ཀྱི་རིག་གནས་ཤིག་ཡིན་པས། དེང་རབས་མི་ཡི་དུས་སྐབས་སུ་ངེས་པར་དེང་ རབས་ཀྱི་སྙིང་སྟོབས་
དང་ཁྱད་ཆོས་ལྡན་པའི་མི་རིགས་སྙིང་སྟོབས་ཤིག་ཚུགས་དགོས་པ་དང་། ཡང་ན་མི་ཡི་དུས་སྐབས་ཀྱི་སྙིང་
སྟོབས་ཤིག་ཚུགས་དགོས་པ་ཡིན་མོད། སངས་རྒྱས་ཆོས་ལུགས་ལ་ཡོངས་སུ་དད་པའི་བོད་མི་རྣམས་ཀྱིས་ལས་
དབང་ལྡོག་ཏུ་མེད་པའི་འདུ་ཤེས་བཟུང་ནས་མི་རང་གི་ནུས་བ་ཁས་ལེན་བྱེད་པའི་གནས་ཤིན་ཏུ་ཕྲ། དེ་བས་
དེང་རབས་མི་ཡི་དུས་སྐབས་འདིར་རང་རེའི་རིགས་རྒྱུད་གཅིག་པ་འབོར་ཆེན་ཞིག་གིས། ལས་ལ་བརྩོན་ཞིང་
བློ་གྲོས་དང་དཔའ་ངར་ལྡན་པའི་སྲོལ་རྒྱུན་སྙིང་སྟོབས་དོར་ནས་ཉིན་ཐོག་མཚན་བསྣན་ནས་ཤོ་དང་ཆང་།
ལབ་དང་སྟོང་བཤད། ལྷོད་ཡངས་སུ་སྡོད་པ་དང་བརྩོན་སེམས་དབེན་པ། འདི་ནི་མི་ཡི་དབང་ཐང་རང་གིས་
འཛིན་པའི་དེང་དུས་སྤྱི་ཚོགས་སུ་འོས་ཞིང་མཐུན་པའི་ལུགས་སྲོལ་ཞིག་མ་ཡིན་ཞིང་། སྲོལ་ངན་ལུགས་བཙོག་
འདི་རྒྱ་ཡན་དུ་སོང་ན་བོད་མི་རིགས་ཀྱི་མི་རིགས་སྙིང་སྟོབས་ཀྱང་ཉམས་རྒུད་དུ་འགྲོ་སྲིད་པས། མི་རིགས་ཀྱི་
རིག་གནས་དང་སྙིང་སྟོབས་མི་ཉམས་གོང་འཕེལ་གཏོང་མཁན་རྣམས་ཀྱི་གདེང་འཇོག་བྱ་དགོས་བའི་གནས་གལ་
ཆེན་ཞིག་གོ །
གཉིས་པ། བློ་སེམས་གཅིག་སྒྲིལ་གྱི་ཐུན་མོང་སྙིང་སྟོབས་བརྗོད་པ།
གེ་སར་སྒྲུང་ནི་ཁ་བ་ཅན་གྱི་གནའ་སྔ་མོའི་ལྷ་སྒྲུང་དང་། ངག་རྒྱུན་དང༌། གཏམ་རྒྱུད་དང་། སྙན་
ངག་དང་གཏམ་དཔེ་བཅས་ཕུན་སུམ་ཚོགས་པའི་དམངས་ཁྲོད་རྩོམ་རིག་གཞི་རྩའི་སྟེང་ ང༌ ར་འཕེལ་བྱུང་བས།
དེའི་ནང་དུ་ཡིད་ལ་ཤོང་པར་དཀའ་བའི་ལྷ་སྒྲུང་རང་བཞིན་མང་ནའང་དོན་དངོས་སུ་འཛམ་གླིང་ཡང་རྩེའི་ཡུལ་
ལྗོངས་ཀྱི་རྣམ་པ་དང༌། དེའི་སྟེང་གནས་ཤིང་འཚོ་བའི་གངས་ཅན་པས་རང་བྱུང་ཁམས་དེ ར་བློ་བརྟན་འགྱུར་
མེད་ཀྱིས་འཐབ་རྩོད་བྱེད་པའི་སྙིང་སྟོབས་མཚོན་པ་རེད། མར་ཁེ་སིས་གསུང་རྒྱུར། བསམ་བློ་གང་ལྟ་བུ་ཡིན་
རུང་ གལ་ཏེ་ཇི་ལྟར་ངོ་མཚར་ལྡན་པ་ཞིག་ཡིན་ནའང་དེ་ཐམས་ཅད་ནི་དངོས་ཡོད་གཞི་རྩའི་ཐོག་གྲུབ་པ་རེད་
ཅེས་པ་ལྟར། གེ་སར་སྒྲུང་ནི་བོད་མིའི་དཔའ་བོའི་ལོ་རྒྱུས་སྙན་ངག་ཅིག་ཡིན་པས་དེའི་བརྗོད་དོན་གཙོ་བོ་ནི་
རང་རེའི་མེས་པོའི་སྤྱི་ཚོགས་སུ་ཚོ་བ་ནས་ཚོ་བ་མཉམ་འབྲེལ། ཚོ་བ་མཉམ་འབྲེལ་ནས་རྒྱལ་ཁབ་གཅིག་གྱུར་གྱི་
བར་དུ་བརྒྱུད་པའི་ལོ་རྒྱུས་དུས་རིམ་ཞིག་གི་རྣམ་པ་མངོན་པར་སྣང་མོད། གང་ལྟར་ཡང་སྒྲུང་དཔེ་རུ་ཐུན་མོང་
རང་བཞིན་གྱི་འདུ་ཤེས་ཤིན་ཏུ་ཟབ་མོ་ཞིག་ལྡན་པ་ནི་གེ་སྒྲུང་གི་ཁྱད་ཆོས་ཆེན་པོ་ཞིག་ ཏུ་ འདོད། དཔེར་ན།
གླིང་ཚོ་སྡེ་ནང་ཁུལ་དུ་ཇོ་རུ་དང་ཨ་ཁུ་ཁྲོ་ཐུང་བར་མགོ་གཡོགས་མགོ་བསྐོར་གྱི་འཐབ་རྩོད་དང་། གླིང་ཚོ་སྡེ་
དང་ནག་ཕྱོགས་དགྲ་སྡེའི་བར་གྱི་གཡུལ་འཁྲུག་གང་ཡིན་ཡང་བདེན་དོན་དང་དཀར་ཕྱོགས་ཀྱི་ལས་སུ་དམངས་
• 17 •



བྱིངས་ནས་གོང་བུ་གཅིག་སྒྲིལ་ངང་སྲུང་སྐྱོབ་མཛད་དགོས་པ་སྲུང་སྐྱོབ་དང་ཕར་རྒོལ་བྱེད་དགོས་པ་ཕར་རྒོལ།
འཛམ་གླིང་སྤྱི་བསང་ལས། རང་དོན་ཡལ་བར་དོར་ནས་ཀྱང་། །གཞན་དོན་དང་དུ་ལེན་པ་འདི། །གླིང་སྐྱེས་
པའི་ངག་གིས་ཁས་བླངས་ཡིན། །ཅེས་དང་། གླིང་མི་བརྒྱ་ཁ་སེམས་གཅིག་མཐུན་བྱ། །ཞེས་དང་། གླིང་
དཔའ་བོ་མཐོ་དམན་འབངས་སྡེ་རྣམས། །ཕྱིའི་དགྲ་ལ་མགོ་འདོགས་ལུས་འབུལ་དང་། ། ནང་མི་ལ་མགོ་
གཡོགས་མགོ་བསྐོར་ཐབས། ། རང་དོན་མེད་ཆགས་སྡང་རྩོད་པ་གསུམ། །ལས་དེ་གསུམ་སུས་ཀྱང་བྱེད་མི་
རིགས། །ཞེས་པ་ལྟ་བུའི་ཚིག་སྒྲུང་དེབ་ནང་དུ་མཐོང་མོད་པ་ཇི་བཞིན་མི་རང་ཉིད་ཀྱི་ཁེ་ཕན་ལ་མི་ལྟ་བར་ཚོ་བའི་
དོན་སེམས་པ། ཚོ་བའི་ཁེ་ཕན་ལ་མི་ལྟ་བར་མི་རིགས་ཀྱི་དོན་སེམས་པ་འདི་ནི་སྒྲུང་དཔེའི་སྲོག་ཤིང་ཡིན་ཞིང་།
ཐུན་མོང་གི་འདུ་ཤེས་སྲ་མོ་འདི་རྒྱུ་བྱས་ནས་གླིང་མཐོང་བ་ཀུན་སྨོན་གྱི་ཚོ་སྡེ་འདི་ཆགས་པ་ཡིན། གལ་ཏེ་ཐུན་
མོང་གི་འདུ་ཤེས་ཟབ་མོ་འདི་མེད་ན་གླིང་ཚོ་སྡེ་འདི་གྲུབ་མི་ཐུབ་ལ་ཐམས་ཅད་དགྲ་ཕྱོགས་རྣམས་ཆམ་ལ་ཕབ་
པའི་སྤོབས་པ་ཡང་ཡོད་མི་སྲིད། དེ་བཞིན་དུ་བོད་མི་རིགས་དེང་འདིར་འཇིག་རྟེན་སྟེང་མིང་ཡོད་པ་དང་འཚོ་
ཐུབ་པ་འདི་ཡང་བོད་མིར་རིག་གནས་ཆ་ཚང་ཞིག་ཡོད་པ་མ་གཏོགས། ཐུན་མོང་གི་འདུ་ཤེས་ཤིག་ཡོད་པ་
འདིར་བརྟེན་པ་ཤིན་ཏུ་གསལ། གལ་ཏེ་ཐུན་མོང་གི་འདུ་ཤེས་ཟབ་མོ་འདི་མེད་ན་བོད་རིགས་ཀྱང་ཡོད་མི་སྲིད་
པས། མི་རིགས་གང་ལ་མཚོན་ནའང་ཐུན་མོང་གི་འདུ་ཤེས་འདི་ནི་མི་རིགས་གང་ཉིད་ཀྱི་སྲོག་ཤིང་ལྟ་བུར་གྱུར་
ཡོད།
མི་རིགས་སྙིང་སྟོབས་ནི་མི་རིགས་སོ་སོའི་འདུ་ཤེས་འཛིན་སྟངས། རིན་ཐང་གཞལ་ཚུལ། མི་གཤིས་
གོམས་སྤྱོད། མོས་འདུན་དང་སྙིང་སྟོབས་བཅས་ཀྱི་རང་བཞིན་མཚོན་པར་ནུས་བས། འདུ་ཤེས་རྣམ་པའི་
ཕྱོགས་ནས་དཔྱད་ན། བལྟོས་བཅས་སུ་འགྱུར་མེད་བརྟན་པོའི་ཁྱད་ཆོས་ལྡན་པ་དང་། མི་རིགས་ཀྱི་སྲོལ་རྒྱུན་
རིག་གནས་ཕྱོགས་ནས་བལྟས་ན། རྒྱུན་སྤེལ་བ་དང་ལོ་རྒྱུས་རང་བཞིན་ལྡན་པའི་ཁྱད་ཆོས་ཡོད་ཕྱིར། རྒྱལ་
ཁབ་གང་དང་མི་རིགས་གང་ཡིན་ཡང་དངོས་ཡོད་འཚོ་བ་དང་སྐབས་དུས་ཀྱི་སྤྱི་ཚོགས་དགོས་མཁོ་དང་མཐུན་པ།
ཡང་ན་དུས་རབས་ཁྱད་ཆོས་ལྡན་པའི་མི་རིགས་སྙིང་སྟོབས་ལྡན་དགོས། རྒྱུ་མཚན་ནི་དུས་རབས་སོ་སོའི་
སྐབས་སུ་མི་རིགས་སོ་སོའི་གྲུབ་ལུགས་དང་དགོས་མཁོ་མི་འདྲ་བས་སོ། དེ་ཡང་མི་རིགས་སྙིང་སྟོབས་ལས་ཐུན་
མོང་གི་འདུ་ཤེས་ཟབ་མོ་དེས་མི་རིགས་གང་རུང་དར་སྤེལ་གཏོང་བར་ནུས་ཤུགས་གཞལ་དུ་མེད་པ་ཞིག་གདའ།
དཔེར་ན། ཉོ་ཧོང་མི་རིགས་འཛམ་གླིང་གི་འཁྲུག་ཆེན་ཐེངས་གཉིས་པའི་སྐབས་སུ་ཕམ་ཁ་བྱུང་རྗེས། དཔའ་
ངར་ཞུམ་མེད་ཀྱི་མི་རིགས་སྙིང་སྟོབས་དང་བློ་སེམས་གཅིག་མཐུན་ཀྱི་ཐུན་མོང་འདུ་ཤེས་དེ་མི་རིགས་གོང་སྤེལ་
གཏོང་བའི་སྲོག་ཤིང་བྱས་པས་ད་སྐབས་ཕྱོགས་ཡོངས་ནས་དར་རྒྱས་ཆེན་པོ་བྱུང་ཞིང་། འཛམ་གླིང་མི་་་༌་
དམངས་ཡོངས་ནས་ཁས་མི་ལེན་པ་དང་མཐེ་བོང་མི་སྒྲེང་མཁན་གཅིག་ཀྱང་མེད་པ་ལྟར་རོ། དེ་ནས་ང་ཚོས་
རང་རེའི་མེས་རྒྱལ་ནང་ཁུལ་ལ་བལྟས་ནས་དཔྱད་ནའང་ཉེ་བའི་ལོ་དུ་མའི་ནང་དུ་མི་རིགས་ང་དྲུག་ལྷན་དུ་ཀྲུང་
ཧྭ་མི་རིགས་ཀྱི་སྙིང་སྟོབས་དེ་རང་རྒྱལ་དར་སྤེལ་གཏོང་བའི་སྲོག་ཤིང་བྱས་ཀྲུང་ཧྭ་མི་དམངས་ཀྱི་ཁྱིམ་ཚང་ཆེན་མོ་
འདི་གསར་བཏོད་མཛད་པས། རྒྱལ་ཁབ་ཡོངས་སུ་སྔ་ན་མ་མཐོང་བའི་གོང་འཕེལ་འབྱུང་བཞིན་ཡོད་པ་ཀུན་
• is •



ལ་མཐུན་སྣང་དུ་གསལ་པ་རེད། དེ་ནས་ང་ཚོས་བྱེ་བྲག་ཏུ་བརྗོད་ན། འུ་ཅག་གི་ཁ་བ་རི་བོའི་ཡུལ་ཏུ། ད་
དུང་ཚོ་བ་དང་ཚོ་བའི་བར་གྱི་ཁ་མཆུ། སྡེ་བ་དང་སྡེ་བའི་བར་གྱི་འཁྲུག་རྩོད། ཡང་ན་རོང་བ་དང་འབྲོག་པ་
བར་གྱི་ནང་དམེ་བྱེད་པའི་ཚུལ་ཐུང་བ་མིག་ལམ་དང་རིང་བོ་རྣ་ལམ་ལ་རྒྱུན་དུ་མཐོང་ཐོས་སུ་ཡོད་པ་ལས་བོད་མི་
རིགས་ཀྱི་སྙིང་སྟོབས་ཞེས་པ་མིང་ཙམ་མ་གཏོགས་དོན་གྱི་དབེན་པར་གྱུར་འདུག གོང་དུ་བརྗོད་ཟིན་པའི་གེ་
སར་དང་དཔའ་རྟུལ་སུམ་ཅུ། ཡང་ན་གླིང་ལྷ་སྡེ་དཀར་བོའི་ཐུན་མོང་འདུ་ཤེས་དེ་འདས་ཟིན་པའི་ལོ་རྒྱུས་
སྐྱོགས་མཚམས་གང་ཞིག་ཏུ་བོར་བ་མི་ཤེས་མོད་ད་ལྟ་སྒྲུང་དཔེ་ལས་མཐོང་བ་མ་གཏོགས་དོན་དུ་མེད་པར་གྱུར་བ་
འདི་ནི་ཤིན་ཏུ་མི་རིགས་པ་ཞིག་རེད། ང་ཚོ་བོད་རིགས་ལ་མཚོན་ན། ལོ་རྒྱུས་རིང་ཞིང་རིག་གནས་ཆ་ཚང་
ཞིག་ཡོད་པས་སྲོལ་རྒྱུན་གྱི་ཁྱད་ཆོས་བཟང་བོ་དག་ངེས་པར་རྒྱུན་སྤེལ་བྱས་ནས་བོད་རིགས་ཀྱི་ཁྱད་ཆོས་མི་ཉམས་
པར་བྱེད་དགོས། སྒོས་སུ་རང་རྒྱལ་གྱི་མི་རིགས་ཡོངས་ནས་འབད་འབད་འབངས་འབངས་ངང་དེང་རབས་
ཅན་གྱི་སྤྱི་ཚོགས་རིང་ལུགས་འཛུགས་སྐྲུན་བྱེད་པའི་སྒང་འདིར། བོད་ཡུལ་དུ་སྡེ་བའི་བར་ས་རྩོད་ཆུ་རྩོད་དང་
རོང་འབྲོག་བར་ནང་དམེ་མང་བ་འདི་ནི་བླུན་རྟུལ་ཕྱིར་མངོན་པ་ལས་དེ་ལ་དཔའ་བོ་དང་བོད་ཀྱི་སྙིང་སྟོབས་ལྡན་
པའི་མཚན་མི་ཐོགས་སོ།
གསུམ་པ། མཐུན་སྒྲིལ་མཛའ་གཅུགས་ཀྱི་ཞི་བདེ་འཚོ་བ་བརྗོད་པ།
འགྲོ་བ་མིའི་སྤྱི་ཚོགས་གོང་འཕེལ་གཏོང་བར་ཐོན་སྐྱེད་ནུས་ཤུགས་ཤིན་ཏུ་གལ་ཆེ་ཞིང་། ཡང་ཐོན་སྐྱེད་
ནུས་ཤུགས་ནི་འགྲོ་བ་མིའི་བློ་གྲོས་དང་སྙིང་སྟོབས་ལ་རག་ལས་བ་ཞིག་ཡིན། ཡིན་ནའང་དེ་ཀུན་ལ་མཐུན་རྐྱེན་
མེད་དུ་མི་རུང་བ་ཞིག་འཛོམས་དགོས་པ་བདེ་འཇགས་ཀྱི་ཁོར་ཡུལ་ཞིག་ལྡན་དགོས་པ་དེ་ཡིན། བདེ་འཇགས་
ཀྱི་ཁོར་ཡུག་ནི་ཐོན་སྐྱེད་ནུས་ཤུགས་གོང་འཕེལ་དང་དར་རྒྱས་སུ་འགྲོ་བའི་ཞིང་ས་གཤིན་པ་ལྟ་བུ་ཡིན་པས། བློ་
གྲོས་ལྡན་པའི་བོད་མིའི་དམངས་ཁྲོད་རྩོམ་རིག་གི་སྒྲུང་ནང་དུའང་ལྷུང་འཇགས་མཐུན་སྒྲིལ་དང་ཞི་བདེའི་འཇིག་
རྟེན་ཞིག་གི་སྐལ་བཟང་ཐོབ་པར་འདོད་པའི་མོས་པ་ཤིན་ཏུ་ཆེ། །
ང་ཚོས་རང་མི་རིགས་ཀྱི་ལོ་རྒྱུས་ལ་ཕྱིར་གཟིགས་གནང་ན། མཆོག་སྲོང་བཙན་སྒམ་པོས་བསིལ་ལྗོངས་ཀྱི་
ཡུལ་འདི་གཅིག་གྱུར་མ་སྒྲིལ་གོང་རོལ་དུ། ཚོ་བའི་བར་རྒྱུན་དུ་རྡོལ་བའི་འཕྲོག་བཅོམས། རྒྱལ་ཕྲན་བར་རྟག་
ཏུ་བྱུང་བའི་གཡུལ་འཁྲུག་གང་ས་གང་དུ་ཡོད་མོད། རྒྱལ་བོ་འདི་དང་འདི་ལྟ་བུའི་བཀའ་དྲིན་འོག་བར་སྐབས་
ཞིག་ཏུ་བོད་ཡུལ་དུ་ལྷིང་འཇགས་ཀྱི་སྐལ་བཟང་རེ་ཞིག་ཏུ་འཛོམས་མོད། རྗེས་སུ་ལྷ་ལུང་དཔལ་རྡོར་གྱིས་བོད་
རྒྱུལ་མུ་དམ་བཙན་པོ་བཀྲོངས་པས་དར་རྒྱས་དང་གོང་འཕེལ་མི་རིགས་དེ་གློ་བར་དུ་ཉམས་ནས་འབངས་མི་
རྣམས་ལོ་བཞི་བརྒྱ་ལྷག་གི་རིང་མེ་དང་ཁྲག་གི་འཇིག་རྟེན་དུ་འཚོ་བ་རོལ་དགོས་པའི་དུས་ངན་ཡིད་སྐྱོ་བ་འདི་ལྟ་
བུ་བྱུང་བ་རེད། དེ་ཡང་སྡུག་བསྔལ་གྱིས་མནར་བའི་བོད་མི་རྣམས་ལ་བདེ་འཇགས་ཀྱི་འཇིག་རྟེན་ཏེ། མཐོང་
བ་ཀུན་སྨོན་གྱི་རྒྱལ་ཁབ་ལྟ་བུར་རེ་ལྟོས་ཆེན་པོ་ཡོད་ཕྱིན། རང་རང་གི་ཡིད་ཀྱི་འདུན་པ་དེ་རྣམས་ཀྱིས་སྙན་ལམ་
ནས་སྙན་ལམ་དུ་བརྒྱུད་པས་ལོ་རྒྱུས་སྙན་ངག་གེ་སར་སྒྲུང་འདི་ཉིད་གྲུབ་པར་སེམས། ཡང་སྒྲུང་དཔེ་འདིར་
• 19 •



དེ་
རིག་གནས་རྒྱབ་ལྗོངས་གོང་གི་ལོ་རྒྱུས་ངེས་ཅན་དེ་ལྟ་བུར་སྦྲེལ་ཡོད་མེད་གང་ཡིན་རུང་སྒྲུང་དཔེ་ནང་དུ་བདེ་
འཇགས་ཀྱི་འཚོ་བ་ཤིག་ལ་དམིགས་ཀྱིན་ཡོད་པ་གསལ་བོར་མཐོང་ཐུབ་པ་ལྟར་རོ། །
དེ་ནས་མངའ་ཐང་ལྡན་པའི་རྒྱལ་ཁབ་ཅིག་ལ་ཐོག་མར་མཁས་མཛངས་ལྡན་པའི་མངའ་བདག་ཅིག་མཁོ་
བས་ང་ཚོས་འདིར་གེ་སར་རྒྱལ་བོའི་མཚན་ལ་བསམ་བློ་ཐུང་ངུ་ཙམ་བཏང་ནའང་། འཛམ་གླིང་ཉི་མ་དང་དགྲ་
མེད་རྒྱལ་བོ། ཡང་ན། ནག་པོ་དགྲ་སྡེ་འཇོམས་པའི་ཐོ་བ་དང་གཉེན་བཤེས་ཕུ་ནུ་སྐྱོངས་བའི་ཕ་མ་ལྟ་བུ།
བློ་གྲོས་སྒམ་པ་དང་དཔའ་རྩལ་རྒྱས་པའི་རྒྱལ་བོ་ཕུལ་དུ་བྱུང་བ་ཞིག་འཁྲུངས་བ་ན་ད་གཟོད་གླིང་སྡེའི་དམངས་
བྱིངས་ལ་བདེ་སྐྱིད་ཀྱི་ཉི་མ་འཕྲོས་བ། ཡང་རྒྱལ་བོ་དེ་ལྟ་བུའི་བདག་སྐྱོང་མཛད་པས་འོག་དུ་མཐོང་བ་ཀུན་སྨོན་
ཞེས་བ་མི་ཀུན་གྱིས་མཐོང་ན་ཡིད་སྨོན་བྱེད་པ། བདེ་སྐྱིད་ཕུན་ཚོགས་འཛོམས་པའི་གླིང་སྡེ་དཀར་བོ་ལྟ་བུ་ཡུལ་
མཆོག་འདི་ཡོད་པ་ཡིན་ཞིང༌། སྤྱིར་གླིང་ཡུལ་དེ་ན་དབུལ་ཕྱུག་དང་དཔོན་འབངས་ཀྱི་ཁྱད་པར་དང་དབྱེ་བ་
ཡོད་མོད། གླིང་ཡོངས་ཀྱི་སྤྱི་དོན་ལ་གཞོལ་ན་མི་རེ་རེ་ནས་ཐབས་བཀོད་དང་བསམ་བློ་གཏོང་བ། མཐོ་བ་
དཔོན་རྒྱུད་མན་ཆད་ནས་དམའ་བ་གཡོག་པོ་ཡན་ཆད་ལ་གླིང་སྡེའི་དོན་དུ་རང་རང་གི་དྲན་ཚུལ་སྨྲ་བའི་དབང་ཆ་
ཡོད་པ་དང་རང་སྲོག་གཏོང་བའི་སྤོབས་པ་ཡོད་པ། སྡུག་གི་ཁུར་བོ་མཉམ་ཁུར་དང་སྐྱིད་པའི་རོལ་རྩེད་མཉམ་
རོལ། དཔེར་ན། རྟ་རྒྱུག་རྒྱལ་འཇོག་སྐབས་སུ་རྟ་བརྒྱུགས་དུས་མཐོ་བ་དཔོན་རྒྱུད་མན་ཆད་ནས་དམའ་བ་
བྲན་གཡོག་རྣམ་གསུམ་ཀུན་ལ་རྟ་རྒྱུག་གི་བསྐུག་རྩོད་པའི་དབང་ཆ་ཡོད་པ་དང༌། རྒྱལ་ཁ་ལས་ཐོན་པའི་དངོས་
རྫས་དང་ཕྱུགས་ཟོག་དཔའ་རྟུལ་རང་རང་གིས་སྒེར་འཛིན་མི་བྱེད་པར་གླིང་སྡེའི་དུད་ཁྱིམ་སོ་སོར་གང་འོས་གང་
འཚམ་གྱིས་འགྱེད་་གཏོ ང་བ། ལར་མི་དང་མི་པར། རྒྱལ་ཕྲན་དང་རྒྱལ་ཕྲན་བར་འཇིག་རྟེན་མི་ཆོས་དང་
མཐུན་པར་གཡོ་སྒྱུ་དབེན་པ། ཕན་ཚུན་ཡིད་གཞུང་དྲང་བ། ཁྱོད་བཟང་ང་བཟང་གི་མཛའ་གཅུགས་རང་
བཞིན་དང་། མི་གཞན་པའི་ནོར་དང་རྒྱལ་ཕྲན་བ་ཞན་པའི་ཡུལ་ལ་རང་གར་བཙན་འཛུལ་མི་བྱེད་པ། གལ་
ཏེ་མི་ང་ན་དཔོན་ངན་ལ་ལར་ཧམ་སེམས་ཀྱི་དུག་རླུང་ལངས་ན། དཔའ་རྟུལ་དེ་དག་གིས་རྟ་ཕོ་ལུད་དང་ས་
འདོམ་གང་གི་དོན་དུའང་རང་ཉིད་ཀྱི་གཅེས་པའི་ལུས་སྲོག་འབེན་ལ་འཇོག་ཕོད་པའི་སྙིང་སྟོབས་ལྡན་པ། མི་
དམངས་དང་རྒྱལ་ཁབ་ཀྱི་བདེ་འཇགས་སུ་བརྩོན་སེམས་བསྐྱེད་ན་མཚན་སྙན་གྲགས་ཆེ་ཞིང་ཀུན་གྱིས་མེ་ཏོག་གི་
ཕྲེང་བ་འབུལ་བ། གེ་སར་ལྟ་བུའི་རྒྱལ་བོ། ཁྲ་རྒན་ལྟ་བུའི་བློ་གྲོས། དཔའ་རྟུལ་སུམ་ཅུ་ལྟ་བུའི་བུ་རྒོད།
ཡང་ན་མཐོང་བ་ཀུན་སྨོན་ལྟ་བུའི་གླིང་སྡེ་དཀར་བོ་འདི་ཐམས་ཅད་ལས་དམངས་བྱིངས་ནས་མི་དང་མི་བར།
རྒྱལ་ཁབ་དང་རྒྱལ་ཁབ་བར་དུས་རབས་ནས་དུས་རབས་ལ་མཛའ་མཐུན་དང་ཞི་བདེ་ཡོང་བའི་རེ་འདུན་ཆེ་བ་
གསལ་བོར་མཚོན་ནུས།
དུས་རབས་ཀྱི་གོམ་འགྲོས་རྣམ་པ་ཀུན་ཏུ་མདུན་ནས་མདུན་དུ་བགྲོད་པ་ཆོས་ཉིད་ཡིན་ཕྱིན། མི་རིགས་
གང་དང་རྒྱལ་ཁབ་གང་ལྟ་བུ་ཡིན་ཡང་ཕྱོགས་ཡོངས་སུ་དུས་རབས་ཀྱི་གོམ་འགྲོས་དང་བསྟུན་དགོས་ཤིང་།
ཡང་དུས་རབས་རེ་རེར་དུས་རབས་དེའི་སྤྱི་ཚོགས་རྣམ་པ་དང་འཚོ་བའི་རྣམ་པར་མཐུན་པའི་དུས་རབས་སྙིང་
སྟོབས་ཞིག་མེད་དུ་མི་རུང་བ་རེད། དེ་ཡང་ཀུན་གྱིས་མཁྱེན་གསལ་ལྟར་དུ། དེང་སྐབས་ཀྱི་དུས་རབས་འདི་
• 20 •
，
，
，
1
，



ནི་བཅོས་སྒྱུར་སྒོ་འབྱེད་ཀྱི་དུས་རབས། མདུན་ནས་མདུན་བསྐྱོད་ཀྱི་དུས་རབས། རྣམ་པ་སོ་མ་གསར་བཏོད་
ཀྱི་དུས་རབས། བགྲོད་པའི་གོམ་འགྲོས་སྔར་ལས་མགྱོགས་པའི་དུས་རབས་ཞིག་ཡིན་པས་ང་ཚོ་བོད་མིར་ཡང་
དུས་རབས་འདིར་མཐུན་པའི་བསམ་བློ་སྙིང་སྟོབས་ཞིག་ཐོག་མར་ཆགས་དགོས་ལ། གལ་ཏེ་དུས་རབས་འདིར་
མཐུན་པའི་མི་རིགས་སྙིང་སྟོབས་ཞིག་མེད་ན། དུས་རབས་འདིའི་གྲས་སུ་ཞུགས་འདོད་པ་དང་མི་རིགས་དར་
སྤེལ་དུ་གཏོང་བར་འདོད་པ་ནི་སྟོང་བསམ་ཁོ་ན་ལས་མ་འདས། ཡང་གོང་དུ་འཁོད་་པ་ལྟར། གེ་སར་རྒྱལ་བོ་
དང་དཔའ་རྟུལ་ཡོངས་ཀྱི་སྙིང་སྟོབས་དེ་ནི་བོད་རིགས་མི་དམངས་ཀྱི་སྲོལ་རྒྱུན་མི་རིགས་སྙིང་སྟོབས་ཡིན་མོད།
དེང་དུས་སྤྱི་ཚོགས་ཀྱི་གོམ་འགྲོས་དང་མཐུན་པའི་མི་རིགས་སྙིང་སྟོབས་གསར་བ་ཞིག་ཆགས་དགོས་ལ། སྙིང་
སྟོབས་གསར་བ་དེ་འབྱུང་ཁུངས་གང་ཡིན་ཅེ་ན། བློ་དམན་བདག་གིས་བལྟས་ན་དེར་ཁུངས་གཉིས་ཡོད་པར་
སེམས། གཅིག་ནི་བོད་མིའི་སྲོལ་རྒྱུན་སྙིང་སྟོབས་སམ་གེ་སར་སྙིང་སྟོབས་དེ་ཡིན་མོད། འོན་ཀྱང་འདས་ཟིན་
པའི་གེ་སར་སྙིང་སྟོབས་དེར་གསར་བཟོ་ཅི་ཡང་མེད་པར་སྔ་མ་ཇི་བཞིན་དུ་འཁྱེར་ནས་ཡོང་རྒྱུ་དེ་མ་ཡིན་པར་
རྙིང་རུལ་དུ་སོང་བའི་སྙིང་སྟོབས་འདོར་དགོས་པ་དང་། གཉིས་ནི་དུས་རབས་གསར་བའི་བསམ་བློ་གསར་
བའི་སྙིང་སྟོབས་དེ་ཡིན། ང་ཚོས་འཛམ་གླིང་ཧྲིལ་བོའི་མི་རིགས་ཡོད་ཚད་ལ་ཆ་བཞག་ན་བསམ་བློ་གསར་བ་ནི་
དང་སྙིང་སྟོབས་གསར་བ་ནི་རང་མི་རིགས་ཀྱི་སྙིང་སྟོབས་གསོ་བྱེད་ཀྱི་རྒྱུ་རུ་གྱུར་ཡོད་པས་རང་རིགས་ཀྱིས་ཀྱང་
དུས་ཀྱི་གོམ་འགྲོས་དང་མཐུན་པའི་གེ་སར་སྙིང་སྟོབས་ཤིག་མྱུར་བ་མྱུར་དུ་འཛུགས་རྒྱུ་ནི་གལ་ཆེན་ལས་དོན་ཆེན་
ཅིག་ཡིན་པར་སེམས་སོ། ། ། །
•
•



ནུབཟུང་མི་རིགས་སློབ་ཆེན་རིག་གཞུང་དུས་དེབ། 1997. (1）
J. NORTHWESTERN NATIONALITIES UNIVERSITV(Tibetan language)
བོད་སྤུ་རྒྱལ་བཙན་པོའི་སྐབས་ཀྱི་རྒྱལ་སྐྱོང་སྲིད་བྱུས་གལ་ཆེ་བ་འགར་དཔྱད་པ།
ལྕགས་ཐརརྒྱལ།
བོད་ཀྱི་ཡུལ་འདིར་མིའི་འགྲོ་བ་ཐོག་མར་བྱུང་ནས་དུས་ཡུན་ཤིན་ཏུ་རིང་བོ་ཞིག་ལ་མགོན་མེད་སྐྱབས་བྲལ་
དུ་བྲག་རི་བཙན་པོར་གཞིས་བཅོས་ཏེ་མཉམ་དུ་གནས་ཤིང༌། མ་རྨོས་པའི་རྒོད་འབྲས་དང་རི་གནས་སྲོག་
ཆགས་ལ་བརྟེན་ཏེ་འཚོ་བ་བསྐྱལ། རིམ་གྱིས་ས་བོན་སྒོ་འདེབས་ཀྱི་ལས་ཀ་ཤེས་ཤིང་སྲོག་ཆགས་འཚོ་སྐྱོང་བྱེད་
པ་བསླབས་ཏེ་རུ་བསྐྱས་ཆུ་འདེད་ཀྱིས་འབྲོག་ལས་གཙོ་བོར་གཉེར་བའི་དུས་མཚུངས་སུ་དཔོན་འབངས་ཀྱི་བར་
ཁྱད་བྱུང་སྟེ་ཡུན་རིང་སོང་བའི་མཐར། རིམ་བཞིན་དབང་མཛད་བཅུ་དང༌། རྒྱལ་ཕྲད་བཅུ་གཉིས། སིལ་
མ་ཞེ་གཉིས་ཀྱིས་བོད་ཁམས་ལ་དབང་བསྒྱུར་བའི་མུར། རྒྱལ་ཕྲན་དེ་རྣམས་འཐབ་རྩོད་གསོད་གཅོད་དགའ།
ལེགས་ཉེས་མི་བརྩི་བཀྱོན་འབེབས་བཙོན་རར་འཛུད་། ཅེས་པ་ལྟར་ཅིག་གིས་གཅིག་བརླག་ཅིང་འབངས་རྣལ་
མར་ནི་སུ་ཡང་མ་ཐོབ། གཞན་ལ་མགོ་བོ་ནི་མ་སྒུར་བར་ཡང་ཡང་འཐབ་ཅིང་རྩོད་པའི་ཚེ། སྤུ་བོའི་ཡུལ་ནས་
སྤུའི་མི་མོ་མོ་བཙུན་བྱ་བའི་བུ་མ་སྙ་ཨུ་བེ་ར་བོད་ཁ་གཡག་དྲུག་གི་བཙན་པོར་མངའ་གསོལ་ཏེ་བཙན་པོའི་སྲིད་
དབང་དངོས་སུ་ཚུགས་པ་ནས་རྒྱལ་བོ་གླང་དར་མ་འུ་དུམ་བཙན་གྱི་བར་གདུང་རབས་ཞེ་གཉིས་ཀྱིས་བོད་ཡོངས་
ལ་མངའ་མཛད་པའི་རིང་ལ། ཆབ་སྲིད་ཀྱི་སྒྲིག་གཞི་བརྟན་པོ་ཚུགས་པའི་སླད་དུ། རྒྱལ་སྐྱོང་སྲིད་བྱུས་མང་
བོ་ལག་ཏུ་བསྟར་ཅིང་། སྲིད་བོན་དང་སྲིད་ཆོས་འབྲེལ་གྱི་སྒོ་ནས་རྒྱལ་ཁམས་ནང་གི་བྱ་བ་མཐའ་དག་མཛད།
ཕྱིའི་དགྲ་བཏུལ་ཏེ་ཕལ་ཆེར་བགྲང་བྱ་ཆིག་སྟོང་ཙམ་ལ་སྲིད་བཟུང་བས། ཆོས་སྲིད་ཀྱི་ཁྲིམས་སྲོལ་གྱ་ནོམ་པ་
ལས་གཞན་ཡང་སྲིད་སྐྱོང་ཇུས་ཐབས་གལ་ཆེན་མང་དུ་ཡོད་པ་ལས། འདིར་ལོ་རྒྱུས་ཀྱི་ཡིག་ཆ་རྙིང་བ་རྣམས་ལ་
ཁུངས་བཅོལ་ཏེ་རང་བློས་ནུས་ཚོད་ཀྱིས་འགའ་ཞིག་ཞུ་བར་བྱའོ། །
རྒྱལ་སྲས་ཐང་མཚམས་སུ་ཕབ་པ།
གཉའ་ཁྲི་བཙན་པོ་སོགས་གནམ་གྱི་ཁྲི་བདུན་གྱི་རིང་ལ་རྒྱལ་སྲིད་ཕས་བུར་ཆིག་བརྒྱུད་ཀྱི་སྲོལ་ཙམ་མ་
གཏོགས་མེད་ལ། དེ་ཡང་རྒྱལ་བུ་ཆིབས་ཁ་ཐུབ་ཙམ་ནས་ཕ་ཚབ་ཏུ་བཞུགས་པར་ལོ་རྒྱུས་ཀུན་ཏུ་མཐུན་པར་
གླེང་བ་ལ། ཆབ་སྲིད་ཀྱི་གཡོ་ཇུས་ཆེན་མོ་ཞིག་ལྐོག་ཏུ་བྱེད་སྲོལ་ཡོད་པ་ཤུགས་ལ་རྟོགས་ཐུབ། རྒྱལ་སྲས་སྲིད་
ཁྲིར་ཕེབས་མ་ཐག་ཡབ་བཙན་པོ་རྨུ་ཐག་ལ་འཇུས་ཏེ་གནམ་ལ་གཤེགས་པར་བཞེད་པ་ནི་དེ་བས་ཀྱང་ཡིད་ཆེས་
བྱེད་དཀའ་བ་ཞིག་ཡིན་མོད། དེ་དུས་བཙན་པོའི་སྐུ་གཤེན་རྣམས་ཀྱིས་བོན་གྱི་ཁེ་ཕན་བསྲུང་ཆེད་བཙན་པོ་
ནར་སོན་ནས་སྲས་འཁྲུངས་པ་ན། གནམ་ལ་རྫོང་རྟ་བྱེདཔའི་ཐབས་ལམ་ཤིན་ཏུ་ལྐོག་གྱུར་ཅིག་སྤྱོད་ཀྱིན་ཡོད་
•22 •



་
པས། གྲི་གུམ་བཙན་པོའི་དུས་སུ་སླེབས་པ་ན་སྐུ་བོན་གྱི་དབང་ཆ་ཇེ་ཆེར་སོང་སྟེ། གཤེན་གླུ་ཐེངས་གསུམ་མ་
བླངས་པར་རྒྱལ་བློན་གླུ་གར་ལ་མི་རོལ། གཤེན་ངག་ཐེངས་གསུམ་མ་བྱུང་བར་བློན་པོས་གྲོས་མི་འཆའ་བའི་
ཚོད་དུ་གྱུར་ཅིང་། ཉང་རལ་ཆོས་འབྱུང་དུ། བོད་ཀྱི་རྒྱལ་བོ་ལ་སྔ་བ་རྗེ་གཉའ་ཁྲི་བཙན་པོ་ཡིན་ཏེ་ཞེས་པ་
ནས། དེའི་སྲས་དིང་ཁྲི་བཙན་པོ། དེའི་དུས་སུ་ཞང་ཞུང་གི་གཤེན་བོན་ཀུན་འདུས་ཐེག་ཆེན་གྱིས་སྐུ་བསྲུངས་
སོ། །དེའི་སྲས་མུ་ཁྲི་བཙན་པོ། བོན་པོ་གཤེན་པོ་ཚེ་རྒྱལ་གྱིས་སྐུ་བསྲུངས་སོ། །ཞེས་སོགས་སྲོང་བཙན་སྒམ་པོ་
ཡན་ཆད་ཀྱི་བཙན་པོ་རེ་རེར་སྐུ་སྲུང་གི་བོན་པོ་རེ་ཡོད་པར་བསྟན་ཅིང་། ཚིག་ཟིན་ལ་བསྲུངས་ཞེས་དངོས་སུ་
བྱུང་བ་ལ་བལྟས་ན་སྐུ་གཤེན་ཞེས་པ་ནི་བོན་གྱི་ཆོ་ག་བྱེད་མཁན་ཁོ་ན་ལས་འདས་ཏེ་བཙན་པོའི་ཆབ་སྲིད་ལ་ཐེ་
གཏོགས་བྱེད་ཀྱིན་ཡོད་ལས་ཆེ། དེ་བས་ཕྲན་གྱིས་འདི་ལྟར་འདོད་དེ། གནམ་གྱི་ཁྲི་བདུན་གྱི་དུས་སུ་བཙན་
པོའི་ཆབ་སྲིད་ཀྱི་དབང་ཤུགས་མཐོ་འདེགས་དམའ་འབེབས་ཀྱི་ཚོད་འཛིན་བྱེད་གཞི་ནི་ཡབ་བཙན་པོ་རང་ཡིན་
ཞིང་། བཙན་པོའི་དབང་ཤུགས་ཇེ་ཆེར་འགྲོ་བཞིན་པའི་ཚེ། བོན་ལུགས་ལ་ཁ་གཡར་ཏེ་གསང་ཐབས་སུ་མེད་
པར་བཟོ་བར་ངེས་པས། ལོ་རྒྱུས་སུ་གནམ་ལ་འཇའ་ལྟར་ཡལ་ཞེས་ཤུལ་མེད་རྗེས་མེད་དུ་བཤད་ཤེས་སུ་བསྒྱུར་
པ་རེད་སྙམ་མོ། །
གྲི་གུམ་བཙན་པོ་གྲོངས་རྐྱེན་ལ་མཚན་འདོགས་ཉེས་ཀྱིས་ནོངས་པ་དང་། ཁ་ཆེ་དང་གཡུལ་སྤྲད་པས་
རྒྱལ་བློན་སྟོབས་སུ་ཆེ་མ་འཆམ་ནས་ལོ་ངམ་དང་འཐབ་པར་བཤད་པ་དང༌། བློན་པོ་རྣམས་ཀྱིས་གྲོས་མགོ་
བཏོན་པ་ལྟར་བོན་པོ་རྣམས་ཡུལ་གཞན་དུ་གས་པས་རྒྱལ་བོན་གྱི་འགལ་བ་ཛ་དྲག་ཆེ་རུ་ཕྱིན་ཏེ་མཐར་བོན་པོའི་
སྐུ་ཚབ་ལོ་ངམ་གྱིས་བཙན་པོ་གྲོངས་པར་བཤད་པ་གང་ལྟར་ཡང་། བཙན་པོ་འདིས་ཆབ་སྲིད་ལམ་ལུགས་སྐྱུར་
བཅོས་བྱེད་མགོ་ཚུགས་མ་ཐག་པ་ནས་རང་ཉིད་དགྲ་གྲིར་འདས་ཀྱང་། ཕྱི་རབས་ཀྱི་ཆབ་སྲིད་ལ་ནུས་པ་ཆེན་པོ་
ཐོན་ཡོད་པ། དུས་དེ་ནས་བཙན་པོ་གནམ་ལ་ཕེབས་པའི་བོན་སྒོ་དེ་གེགས་པ་དང་། བཙན་པོར་དུར་མཆོད་
བརྩིགས་པའི་སྲོལ་དར་བ་དང་། བཙན་པོ་བུ་རྒྱུད་ཀྱི་དབང་ཤུགས་སྔར་ལས་འཕེལ་བ་སོགས་ཀྱིས་གྲུབ་པོ། །
དེའི་སྲས་གསུམ་མམ་གཉིས་རུ་ལས་སྐྱེས་ཀྱིས་རྒྱལ་སྲིད་སྐྱོང་བར་སྤྱན་དྲངས་ཚེ། ཐོག་མཐའ་གཉིས་ནི་གཤེགས་
སུ་མ་བཞེད་ནས། ། པོ་བོའི་ཡུལ་ནས་འབྲིང་བོ་བྱ་ཁྲིས་བྱོན། །ཞེས་པར་དཔྱད་ན་བཙན་པོ་རྒན་རབས་གནམ་
ལ་གཤེགས་པའི་སྲོལ་བཅད་པའི་རྗེས་སུ་རྒྱལ་སྲིད་སྐྱོང་བར་སྐྲག་པ་ཡིན་ནམ། རྒྱལ་སྲས་སྤུན་མཆེད་ཀྱི་བར་ལ་
སྲིད་དབང་འཕྲོག་པའི་ངན་གཡོ་མེད་པར་གང་མཐུ་ཆེ་ཞིང་བློ་གྲོས་ལྡན་པ་དེ་རྒྱལ་སྲིད་ལ་བསྐོ་བཞག་བྱེད་པ་ཡིན་
ལ། དེའི་རྗེས་སའི་ལེགས་དྲུག་གི་རིང་ལ་སྔ་སྲོལ་བཞིན་བྱེད་པ་ལ། ལྡེ་བརྒྱུད་ཀྱི་སྐབས་སུ་རྒྱལ་སྲས་ཕན་ཚུན་
སྲིད་ལ་མི་འཆམ་པའི་གནས་ཚུལ་བྱུང་དོགས་ཡོད་པར་བརྟེན། རྒྱལ་སྲས་ཐང་མཚམས་སུ་ཕབ་པའི་སྲོལ་དངོས་
སུ་ཚུགས་པ་ཡིན་ཏེ། ལྡེའུ་ཆོས་འབྱུང་བསྡུས་པ་ལས་ལྡེ་བརྒྱུད་ལས་བསེ་སྣོལ་ནམ་ཐང་མཚམས་སུ་ཐོད་ཀར་བྱ་
བའི་བུ་ཡིན་ཏེ། ཡི་ཤི་ལེགས་དང་འདི་གཉིས་གཅེན་པོ་ཐང་མཚམས་སུ་ཕབ་པས་འདི་གཉིས་ཀྱི་རྒྱུད་ལ་ཞང་ལྔ་
གཅེན་པོ་ཞེས་གྲགས་སོ། །འདིའི་དུས་ན་བློན་པོ་རིག་པ་ཅན་གྱིས་རྒྱལ་བོ་མངས་ན་འགྲན་ཟླར་གྱུར་བས་གཅིག་
རྒྱལ་སར་བཞག་ནས་གཞན་ཐང་མཚམས་སུ་འབེབས་ཏེ་འདི་གཉིས་ཐང་མཚམས་སུ་ཕབ་པ་རིགས་ནི་ཡན་གར་
，
•23 •



གནང་ཞེས་བྱ་སྟེ་ཞང་ལྔ་ཅེན་པ་ཞེས་བྱའོ། །ཞེས་འབྱུང་བ་ལས་འདི་ལྟར་ཤེས་ཏེ། ཆོས་སྲིད་ཀྱི་ཁྲིམས་སྲོལ་གང་
གཏན་འབེབས་བྱེད་ན་ཡང་སྔར་བྱུང་དོན་གྱི་ཉམས་མྱོང་བླངས། ད་ལྟའི་ གནས་ཚུལ་དངོས་དང་བསྟུན།
ཕྱིས་འབྱུང་ཉེན་གྱི་ཉེས་པ་འགོག་སླད་དུ་དམིགས་པ་ཡིན་པས། འདིའི་དུས་སུ་སྲིད་ལ་མི་འཆམ་པའི་གནས་
ཚུལ་བྱུང་དང་འབྱུང་ཉེན་ཡོད་པ་ཞར་ལ་རྟོགས་ཐུབ་པོ། །རྒྱལ་སྲས་ཐང་མཚམས་སུ་ཕབ་པའི་སྲོལ་འདི་ནི་བོད་
སྤུ་རྒྱལ་བཙན་པོའི་དུས་སུ་ལག་ཏུ་བསྟར་བའི་རྒྱལ་སྐྱོང་སྲིད་བྱུས་གལ་ཆེན་ཞིག་ཡིན་ཞིང་།བཙན་པོའི་ཕོ་བྲང་ནང་
གི་བདེ་འཇགས་དང་རྒྱལ་ཁམས་བརྟན་བརླིང་དུ་གཏོང་བར་སྨན་པའི་བྱེད་ཐབས་ཁྱད་པར་བ་ཞིག་ཡིན་ཕྱིར།
ཚུལ་འདི་ཨི་ཤོ་ལེགས་ཀྱི་བྱས་རྗེས་གལ་ཆེན་ཞིག་ཏུ་ངེས་པར་རྩིའོས། ཁྱད་པར་དུ་རྒྱལ་སྲས་གང་སུ་དག་ཐང་
མཚམས་སུ་ཕབ་ནས་བཙན་པོའི་གདུང་རྒྱུད་ལས་ཡན་གར་དུ་བྱེད་པའི་འདི་ཕྱིས་སུ་སྲིད་ཁྲིར་འབྱོན་འགྱུར་གྱི་
རྒྱལ་སྲས་བཙན་པོའི་བདེ་འཇགས་དང་རྒྱལ་ཁབ་གོང་བུ་གཅིག་གྱུར་ཡོང་བར་ཕན་ཆེ་བར་མ་ཟད། ཐང་
མཚམས་སུ་གང་ཕབ་ལ་གཅེན་གཅུང་གི་ཁྱད་པར་མེད་པ་དང་། གལ་ཏེ་ཐང་མཚམས་སུ་ཕབ་ཟིན་པའི་རྒྱལ་
བོའི་གདུང་རྒྱུད་གང་རུང་གིས་ངོ་ལོག་ན་ཅི་དྲག་གིས་དམའ་ཕབ་ཅིང་སྲིད་ཁྲིར་བཞུགས་རྒྱུའི་སྐལ་པ་ནམ་ཡང་
མེད་པར་བཟོ་བའི་ཆེད་ཡིན་པས་དགེ་མཚན་ཤིན་ཏུ་ཆེའོ། །
དེའི་རྗེས་སུ་རྒྱལ་ཏོ་རེ་ལོང་བཙན་གྱི་གཅུང་བོ་ཐང་མཚམས་སུ་ཕབ་པ་ནི་གཅུང་ལྟབ་ནག་བྱ་བ་ཡིན་པས་
དེའི་རྒྱུད་ལ་ཞང་ལྔ་གཅུང་བ་ཞེས་གྲགས། དེ་ནས་ཁྲི་ཐོག་རྗེ་བཙན་གྱི་གཅུང་བོ་རྡུང་མཐའ། སྣུབས་མཐའ།
འབྲིང་སྟེ། སྙང་འབྲིང་བཞི་ཐང་མཚམས་སུ་ཕབ་པོ། །འབྲོག་ཉེན་ལྡེའུ་ལ་ཐང་སྲས་སུམ་རི་རིང་བོ་ཟེར་བ་ཞིག་
འཁྲུངས་པ་དངོས་བཞེས་བཙུན་མོའི་སྲས་མིན་པས་ངོ་མ་བླངས་པར་བཤད། དེའི་གཅུང་བོ་རྨུ་བཙན་དང༌།
མོན་བུ་རྒྱལ་མཚན་གཉིས་ཀྱང་ཐང་མཚམས་སུ་ཕབ། ལྡེའུ་ཆོས་འབྱུང་བསྡུས་པར། ཡབ་ཀྱི་ཞལ་ཆེམས་སུ།
མི་ཆོས་རྟོག་པས་ཕུང་བས་རྟོག་པ་བསྐྱུངས། །མཁས་བའི་བཀའ་གྲོས་བདུད་རྩི་ཡིན་པས་ཉོན། །ངན་པ་རྣམས་
ནི་མེ་དང་འདྲ་ཡིས་གསོས། ། ཁྱོད་ལན་གཅིག་རྒྱུད་འཆད་ཉེན་འདུག་པས། རྒྱ་མོ་བྱ་ལྕམ་ལ་ངའི་སྲས་སུམ་རི་
རིང་བོ་བྱ་བ་བཙས་ནས་ཡོད་པས། སྐུ་གཤེན་ཡིན་པར་རྫུས་ལ་རྒྱལ་སར་ཆུག་ཅིག་ཅེས་རང་གི་གཅུང་བོ་ཟུང་
ཐང་མཚམས་བསུ་ཕབ་ཡོད་པ་ལ་སྲིད་མ་གཏད་པར། རྒྱལ་སྲིད་དམུས་ལུང་དཀོན་པ་བཀྲ་ལ་གཏད་པའི་ཚུལ་
འདིས་ཐང་མཚམས་སུ་ཕབ་ཟིན་རྗེས་རྒྱལ་སྲིད་སྐྱོང་སྐལ་མེད་པ་དང་། གང་ཞིག་བཙན་པོར་བསྐོ་བ་དང་སུ་
དག་མི་བསྐོ་བའི་ཁྱད་པར་ཤིན་ཏུ་གསལ་བར་ཡོད་པ་ཤེས་སོ། །དེའི་རྗེས་སྟག་རི་གཉན་གཟིགས་ཀྱི་སྲས་ཆུང་བ།
གནམ་རི་སྲོང་བཙན་གྱི་གཅུང་བོ་འོལ་གོད་ཚ་བློན་གེར་ལེཊ་བྱ་བ་ཐང་མཚམས་སུ་ཕབ། དེའི་རྗེས་སྲོང་བཙན་
སྒམ་པོའི་གཅུང་བོ་ཚེས་སྤོང་ཚ་ཞུགས་ནི་དམྱལ་དུ་བཞག་པ་ལ་མེ་གིར་བཀྲོངས་ཏེ་ཐང་མཚམས་སུ་ཕབ་ཅེས་
འབྱུང་ཞིང་། ཏུང་ཧོང་གཏེར་ཡིག་ཏུ། བཙན་པོ་སློན་མཚན་དང༌། སློན་ཀོལ་ཆེན་གཉིས་ཞེས་འབྱུང་བ་
ཚེས་སྤོང་ཚ་ཞུགས་དང་གཅིག་མིན་དང་ཐང་མཚམས་སུ་ཕབ་མིན་གྱི་གཏམ་མི་སྣང་ངོ༌། །དེ་ནས་མང་སྲོང་གི་
གཅུང་བོ་འ་ཞ་ཚ་མེར་སྟེ་བྱ་བ་ཐང་མཚམས་སུ་ཕབ་པས་དགྲ་གྲིར་གྲོངས་སོ། །དེའི་རྗེས་འདུས་སྲོང་མང་བོ་རྗེའི་
གཅུང་བོ་རུ་སྤོང་ཚ་དང་། དུར་བའི་བདག་དང་ཕུ་ཆུའི་བདག་བྱ་བ་གཉིས་ཐང་མཚམས་སུ་ཕབ་ཅེས་འབྱུང་བ་
• 24 •



གོང་གི་གཉིས་ཀྱི་གྲངས་དང་མི་སྦྱོར་རོ། །དེའི་འཕྲོར་ཁྲི་ལྡེ་གཙུག་བཙན་མེས་ཨག་ཚོམ་གྱི་གཅེན་པོ་པ་ཚབ་ཚ་ལྷ་
བལ་པོ་དང་གཅུང་ལུད་པོ་ལོད་ཆུང་གཉིས་ཏེ་གསུམ་ཐང་མཚམས་སུ་ཕབ་པོ། །གཞན་ཡང་། ལྡེའུ་ཆོས་འབྱུང་
རྒྱས་པར། འཇང་ཚ་ལྷ་དབོན་རྒྱལ་ས་མ་ཟིན་ཏེ་ཐང་མཚམས་སུ་ཕབ་ཅེས་དང༌། དཔྱིད་ཀྱི་རྒྱལ་མོའི་གླུ་
དབྱངས་སུ། གཉགས་ཀྱི་བུ་མོ་མ་བླངས་པའི་འཁོན་གྱིས་གཉགས་ཁྲི་བཟང་ཡང་འདོན་གྱིས་རྒྱལ་བུ་བཀྲོངས།
ཞེས་འབྱུང་། ཡང་གསལ་མེར། མཚན་མོ་ཟླ་བའི་འོག་ལ་ཐམས་ཅད་ཀྱིས་རྟ་རྒྱུགས་པ་ལ་དེར་རྒྱལ་བུས་ཀྱང་རྟ་
རྒྱུགས་པས། རྟས་བསྒྱུར་ཏེ་འདས་སོ། །ཞེས་འབྱུང་བ་སོགས་བཞེད་ལུགས་མི་མཐུན་ལ། ཏུང་ཧོང་གཏེར་
ཡིག་གི་ཚིགས་བབས་ལ་བརྟག་ན་འདུས་སྲོང་གི་སྐྱེད་ཡུམ་འབྲོ་གཟའ་ཁྲི་མ་ལོད་ཀྱིས་རྒྱལ་སྲིད་ཚ་བོ་ཆེ་བ་ད་ག་ལ་
མ་གཏད་པར་ཆུང་བ་ཁྲི་གཙུག་ལྡེ་བཙན་སྲིད་ཁྲིར་བཞག་སྟེ། བཙུན་མོ་རང་གིས་བགྲང་བྱ་བཅུ་ཕྲག་ལྷག་ལ་
སྲིད་ལ་ཁ་ལོ་བསྒྱུར་བར་སྣང་བས། སྐབས་འདིར་བཙན་པོའི་ཆབ་སྲིད་ཡ་ཡོམ་སྐྱོད་པའི་གནས་ཚུལ་བྱུང་ཡང་།
རྒྱལ་མོ་འབྲོ་བཟའ་ཁྲི་མ་ལོད་ཀྱིས་ཐབས་མཁས་ཀྱིས་ལྡོག་སྟེ་རྒྱལ་ཁམས་ཞི་འཇགས་སུ་བཀོད་པ་རེད་སྙམ།
རྒྱལ་མོ་འབྲོ་བཟའ་ཁྲི་མ་ལོད་ཀྱི་ལོ་རྒྱུས་མདོར་བསྡུས་ཤིག་ཁོ་བོས་བྲིས་པ། རི་བོ་ཉི་ཟླ་ཞེས་པའི་དུས་དེབ་ཏུ་
བཀོད་ཡོད་པས་དེར་གཟུགས་པར་ཞུ །
ཡིན་ན་ཡང་། ཁྲི་སྲོང་ལྡེའུ་བཙན་དུས་སུ་སླེབས་པ་ན་རྒྱལ་སྲས་ཐང་མཚམས་ སུ་ཕབ་པའི་སྲོལ་ལག་
བསྟར་མ་བྱས་པར་རྒྱལ་སྲས་ཡོད་ཚད་ཕོ་བྲང་དུ་བཞག་པས། བོད་བཙན་པོའི་རྒྱལ་སྲིད་ཕོ་བྲང་ནང་ཁུལ་ནས་
འཇིག་པའི་ས་བོན་དུས་འདི་ནས་བཏབ་པ་འདྲ་སྟེ། མཁས་དགའ་དང་ཉང་རལ་ཆོས་འབྱུང་གཉིས་མཐུན་པར།
མུ་ནེ་བཙན་པོ་ཆབ་སྲིད་ལ་འབོགས་པར་བཞེད་དེ།བློན་པོ་ཞང་བུ་རི་བཙན་ལ་བསྐོ་བར་དགོངས་པས་རྒྱལ་བོ་ཡབ་
སྲས་དང་། བློན་པོ་ཞང་རྒྱ་ཚ་ལྷ་སྣང་། བུ་འུ་རིང་བཙན་པ་དང་། རྒྱལ་བློན་གསུམ་དབུ་རྩེའི་བར་ཁང་གི་
རྔ་ཁང་ན་འཚོགས་པ་ཡུམ་མེ་ཏོག་སྒྲོལ་གྱིས་མཐོང་ནས། ཐུགས་ག། ཏུམ་པས་ཆབ་སྲིད་སྣ་ནམ་པ་ལ་སྟེར་ངེས་
སྙམ། མུ་ཏིག་བཙན་པོ་ལ་སྨྲར་བཅུག་ལྷ་སྲས་ཀྱིས་འུ་རིང་བར་དུ་བཙིར་ནས་ཆུ་གྲིས་བཀུམ་ཞེས་འབྱུང་བ་དང༌།
ལྡེའུ་ཆོས་འབྱུང་བསྡུས་པར། མུ་ནེ་བཙན་པོ་སྟག་ལོ་ལ་བྲག་དམར་དུ་སྐུ་འཁྲུངས་བཅོ་ལྔ་ལོན་ཏེ་རྒྱལ་སྲིད་
བཞེས་ཏེ་ལོ་གཅིག་དང་ཟླ་བ་དགུར་རྒྱལ་སྲིད་བཟུང་ནས་། རྣ་ནམ་རྒྱལ་ཚ་ལྟ་སྣང༌། ཤུད་པུ་ཁྲི་འབྲིང་ཁོང་
བཙན། ལྡེ་དམན་གུང་བཞེ་ལྡེ་དང་གསུམ་བློན་པོར་བསྐོས་རྒྱུ་ལེགས་པ་དང་ཡུམ་དང་འཛོལ་ནས་ལོ་བཅུ་
བདུན་ལ་སྐུ་མཁར་ཡུམ་བུར་ཡུམ་གྱིས་གྲོངས། ཞེས་དང་། དཔྱིད་རྒྱལ་དུ། སྲས་མུ་ཏིག་བཙན་པོ་རེ་ཞིག་
སྤྲུགས་པ་སླར་མོན་ནས་སྤྱན་དྲངས་ཏེ་རྒྱལ་སྲིད་ལ་བསྐོ་བར་བརྩོན་པ་ན། བློན་པོའི་ ཤུལ་མི་སྣ་ནམ་གྱིས་
བཀྲོངས་སོ་ཞེས་སོགས་འབྱུང་བའི་ཚིག་དོན་གོང་འོག་བསྡུར་ཅིང་དཔྱད་ན། ཡུམ་ཚེ་སྤོང་བཟའ་མེ་ཏོག་སྒྲོན་
སྲས་མུ་ནེ་བཙན་པོར་མི་བརྩེ་ཞིང་འབྲིང་བོ་མུ་ཏིག་བཙན་པོར་དགྱེས་པས་གླེགས་བཙལ་ཏེ་མུ་ནི་བཙན་པོ་
བཀྲོངས། མུ་ཏིག་བཙན་པོ་སྲིད་ཁྲིར་བསྐོ་རྩིས་བྱས་ཀྱང་ཁོ་ཡུམ་སྲས་གཉིས་ཀྱི་དག་ ཕྱོགས་སྣ་ནམ་པས་་་་
བཀྲོངས་པར་བརྟེན། སྲས་ཆུང་བ་ཁྲི་ལྡེ་སྲོང་བཙན་སད་ན་ལེགས་ཀྱིས་སྲིད་བསྐྱངས་ཀྱང་། དེས་ཀྱང་སྲས་
རྣམས་ཐང་མཚམས་སུ་ཕབ་མ་ནུས་པར་ཕོ་བྲང་དུ་བཞག་པས་རལ་བ་ཅན་དང་གླང་དར་མ་གཉིས་སྲིད་ལ་མ་
• 25 •



འཆམ། རྒྱལ་སྲས་གཙང་མ་ཁྲི་རལ་གྱི་ཕྱོགས་སུ་ལངས་པས་གནས་སྐབས་ཙམ་ལ་རྒྱལ་སྲིད་བསྐྱངས་མོད།
ཕྱིས་སུ་དབས་ཏོ་རེ་དང་སྦས་སྟག་སྣ་སོགས་ཀྱིས་ཁྲི་རལ་བཀྲོངས། གླང་དར་ལ་སྲིད་གཏད་པ་ལྷ་ལུང་དཔལ་
རྡོར་གྱིས་བསྐྲད་པས། ཆུན་མའི་སྲས་ཆེ་བ་འོད་སྲུང་དང་། ཆེན་མའི་སྲས་ཆུང་བ་ཡུམ་བརྟན་གཉིས་ནང་མ་
འཆམ་པར་ཡང་ཡང་འཁྲུག་པས་བོད་བཙན་པོའི་རྒྱལ་རབས་རྩ་བ་ནས་བརླགས་སོ། །དེ་དག་ལ་ཞིབ་ཏུ་བསམས་
ན། བོད་ཀྱི་རྒྱལ་སྲིད་གཏོར་ཉེན་གྱི་ས་བོན་ཁྲི་སྲོང་ལྡེའུ་བཙན་གྱིས་བཏབ། ཁྲི་རལ་གྱིས་རྐྱེན་དུ་མས་ཡང་
ཡང་གསོས། གླང་དར་གྱིས་རྗེས་འབྲས་དངོས་སུ་བསྟབས་པ་ཡིན་སྙམ་སྟེ། ཁྲི་སྲོང་ལྡེའུ་བཙན་རྒྱལ་སྲས་ཐང་
མཚམས་ཕབ་པར་མ་ནུས་སྤུན་མཆེན་སྲིད་ལ་རྩོད། །ཁྲི་གཅིག་ལྡེ་བཙན་ཆོས་ལ་རབ་མོས་སྲིད་ཀྱི་བྱ་བ་བཏང་
སྙོམས་ངང་དུ་བཞག། དར་མ་འུ་དུམ་ཆོས་ལ་སྡང་ཞིང་ཐུབ་བསྟན་གཞི་ནས་བསྣུབས་པས་བོད་འབངས་འཁྲུག།
ཆོས་སྲིད་འགལ་བ་མེ་ཆུ་རྐྱ་འཐབ་རྒྱལ་སྲིད་འཐོར་བའི་རྩ་བ་གང་འཁྲུག་ཉིད། །ཅེས་བྱའོ། །
གཉིས་པ། རྒྱལ་བློན་དབུ་མནའ་བོར་པ།
ལྷ་ཀླུ་གཟའ་སྐར་དང་སྐུ་གསུང་ཐུགས་རྟེན་སོགས་ཞིང་གཉན་པོ་དཔང་དུ་བཞག་ནས་མནའ་བོར་བའི་སྲོལ་
འདི་ནི་གནའ་ནས་དར་ཁྱབ་ཆེ་བའི་བོད་ཀྱི་ཐུན་མོང་མ་ཡིན་པའི་ཡུལ་སྲོལ་ཞིག་ཏུ་གྲུབ་ཅིང་། གནའ་དུས་སུ་རྒྱུ་
ཁྱབ་ཏུ་བཀོལ་སྤྱོད་བྱེད་པའི་རྒྱལ་སྲིད་སྐྱོང་ཐབས་གལ་ཆེན་ཞིག་ཡིན་པར་ངེས་ཀྱང༌། མནའ་ཡི་རྣམ་གྲངས་
དང་བྱེད་ལས་མི་འདྲ་བ་དང་། མནའ་བསྐྱལ་བའི་ཐབས་དང་རིམ་པའང་སྣ་ཚོགས་ཡོད་པས། འདིར་བོད་
བཙན་པོའི་དུས་ཀྱི་ཆབ་སྲིད་དང་འབྲེལ་བའི་མནའ་ཐབས་འགའ་ཞུ་བ་སྟེ། 1. བཀའ་བརྩི་ཞུ་སྒྲུབ་ཀྱི་མནའ།
ཏུང་ཧོར་གཏེར་ཡིག་གི་སྟག་རི་གཉན་གཟིགས་ཀྱི་ཐད་དུ། མྱང་ཙེང་སྐུ་དང་དབས་ཏོ་རེ་དབྱི་ཚབ་ཀྱིས་ཟིང་བོ་
རྗེ་ཁྲི་པངས་སུམ་ལ་འཁུས་ཏེ། བཙན་པོ་སྤུ་རྒྱལ་ལ་གློ་བ་ཉེ་བར་བྱས་ནས་ཐོག་མར་མྱང་དབས་གཉིས་མནའ་
བཅད། དེའི་རྗེས་དབས་དབྱི་ཚབ་ཀྱིས་ཞང་བོ་མནོན་བཟང་བོ་ཏོ་རེ་བློ་ལ་བཏགས་ཏེ་མནའ་མཐོ་བཅད་པ་
ལས། བཟང་ཏོ་རེ་ཤི་ནས། བུ་པང་སུམ་འདྲོན་པོ། ཟིང་བོ་རྗེའི་ནང་ཀར་བྱེད་པ་བློ་ལ་བཏགས་ནས་
མནའ་མཐོ་བཅད་དོ། །མྱང་སྨོན་ཏོ་རེས་ཚེས་པོང་ནག་སིང་བློ་ལ་བཏགས་ཏེ་མནའ་མཐོ་བཅད་དེ། མནའ་
སྤུན་གྱི་དཔུང་རོགས་བསྒྲིགས་ཤིང་གཅིག་ཏིང་གཅིག་གིས་མནོན་པ་དང་། བློ་འདུན་གཅིག་པས་སྤྱི་ཕན་གྱི་
ལས་ཀ་བསྒྲུབ་པར་དམ་བཅས། མཐར་སྤུ་རྒྱལ་བཙན་པོ་སྟག་རིའི་སྙན་དུ་བོན་ནས། ཆུང་དབས་མནོན་
གསུམ་དང་ཆིང་མཁར་ཕྱིང་བར་མནའ་གསོལ་ཏེ་ང་བོ་རྗེ་ལ་དམག་འདྲེན་པར་བརྩམས་ཀྱང་། དམག་མ་
དྲངས་པའི་གོང་རོལ་དུ་སྟག་རི་གཤེགས་པས། བཙན་པོ་སློན་བཙན་དང་། སློན་ཀོལ་མཆེད་གཉིས་ཀྱིས་མྱང་
ཙེང་སྐུ་དང་། དབའས་དབྱི་ཚབ་དང་། དབའས་སྐྱེས་སྣང་དང་། དབའས་པུ་ཚབ་དང༌། མནོན་འདྲོན་
པོ་དང་། ཚེས་པོང་ནག་སེང་དྲུག་བྲོ་སྩལ་བའི་ཚིག་ནི། དེང་ཕན་ཆད། ཟིང་པོ་རྗེ་རྒྱབ་ཏུ་སྤྱི་དོར་རེ། སྤུ་
རྒྱལ་པང་དུ་སྤྱི་ལེན་རེ། བཙན་པོ་སྤུ་རྒྱལ་ལ་གློ་བ་འདྲིང་རེ། མཐང་གྲང་རེ། མན་ངག་ཐུབ་པར་མི་འཚལ་
རེ། ཕྱི་མ་ནང་འཚལ་རེ། སོམ་ཉི་བགྱིད་རེ། བརྟུལ་ཕོད་པར་མྱི་འཚལ་རེ། སྲོག་སྤོངས་འཚལ་རེ།
• 26 •



བཙན་པོ་སློང་བཙན་གྱིས། བཀའ་ཇི་སྩལད་པ་བཞིན་རྩི་ཉན་རེ། གཞན་སུས་བསླུས་ཀྱང་ཉན་རེ་བར་བྲོ་སྩོལ་
ཏོ། ། ཞེས་པ་ལྟར། རྒྱལ་བོའི་མངའ་འབངས་དང་བློན་པོ་སོགས་ཀྱིས་བཙན་པོའི་བཀའ་སྒྲུབ་ཅིང་སྐུ་དོན་
ཞུ་སྒྲུབ་བྱེད་པར་མནའ་ཚིག་ཕུལ་པའི་སྲོལ་ཡོད་ལ། མནའ་སྲོལ་འདི་ནི་དམའ་བ་འབངས་ཀྱིས་རང་གི་སྐྱིད་
སྡུག་མགོན་ལ་བཅོལ་ཅིང་། མགོན་པོས་ཇི་ལྟར་སྩལ་བ་བཞིན་སྲོག་ལ་བབས་ཀྱང་དང་ལེན་བྱེད་པར་རང་གིས་
དམ་བཅའ་ཕུལ་བ་རེད།
2. དཔུང་རོགས་གཟེངས་བསྟོད་ཀྱི་མནའ། འདི་ནི་རྒྱལ་བློན་སོགས་དབང་རིམ་གོང་མས་རང་གི་འཁོར་
གཡོག་བྱས་རྗེས་ཅན་གཟེངས་བསྟོད་བྱེད་ཅིང་ཕྱི་མར་བཀའ་དྲིན་སྩོལ་བའི་ཐ་ཚིག་སྒྲོག་པ་ཞིག་ཡིན། རྒྱལ་པོ་
ཁྲི་སྲོང་ལྡེའུ་བཙན་གྱི་རིང་ལ་བཙན་པོའི་བཀས་བློན་ཆེན་པོ་སྟག་སྒྲ་ཀླུ་གོང་གིས་བོད་དམག་རྒྱ་ནག་ཏུ་དྲངས་ཏེ།
ཀེང་ཤི་ཕབ། རྒྱ་རྗེ་གསར་དུ་བཅུག་ཏེ་རྒྱལ་ཁ་ཆེན་པོ་བླངས་ནས་ཕྱིར་ལོག་རྗེས། བཙན་པོས་སྟག་སྒྲ་ཀླུ་གོང་
གིས་བོད་ཀྱི་རྒྱལ་ཁམས་བདེ་འཇགས་དང་ནང་གི་ངོ་ལོག་པ་ཚར་བཅད་པའི་རྗེས་ཆེན་པོ་སྔ་ཕྱིར་བགྱིས་པར་
དམིགས་ཏེ། བཀའ་གཙིགས་ཀྱི་རྡོ་རིང་ཞིག་བསླངས་པ་ད་ལྟའི་ཞོལ་རྡོ་རིང་ཕྱི་མར་གྲགས་པ་ནུ་འདི་ལྟར་
འཁོད་དེ། བློན་སྟག་སྒྲ་ཀླུ་གོང་དང་དམུ་རྒྱལ་གཙིགས་གནང་བའི་མདོ་རྡོ་རིང་ལ་ཡིག་གྲུ་བྲིས་པའ། བཙན་
པོ་ཁྲི་སྲོང་ལྡེ་བཙན་གྱི་ཞ་སྔ་ནས་དབུ་སྙུང་གནང་སྟེ། བློན་སྟག་སྒྲ་ཀླུ་གོང་གི་བུ་ཚ་རྒྱུད་འཕེལད་ལ་ནམ་ནམ་ཞ་
ཞར་དངུལ་གྱི་ཡི་གེ་ཆེན་པོ་གཅིག་ན་གྱི་དབབ་པར་གཡང་དྲུང་དུ་སྩལད་པར་གནང་ངོ༌། །ཞེས་འབྱུང་བ་དང་།
ཞ་ལྷ་ཁང་གི་རྡོ་རིང་ཡི་གེར་ཉང་ཏིང་འཛིན་བཟང་པོར་བཀས་བསྟོད་པའི་མནའ་ཚིག་གིས་མཚོན་ཏེ། བཙན་པོས་
བློན་པོ་དང་། བཙན་པོས་འབངས་རིས་ཀྱི་བྱས་རྗེས་གཟིངས་སུ་བསྟོད་པའི་བཀའ་ལུང་བསྒྲགས་པའོ། །
3. སྲིད་མོལ་གྲོས་ཆིངས་ཀྱི་མནའ། རྒྱལ་ཁབ་ཕན་ཚུན་གྱི་བར་དུ་སྲིད་མཐུན་ཆིངས་ཡིག་བཞག་པ་ལ་བྱ་
སྟེ། བོད་བཙན་པོའི་ཁྲི་རབས་ཞེ་གཅིག་པ་ཁྲི་གཙུག་ལྡེ་བཙན་རལ་བ་ཅན་གྱི་རིང་ལ་རྒྱལ་ནག་ཐང་གི་རྒྱལ་བོ་
མུའུ་ཙུང་དང་མཇལ་འདུམ་མཛད་དེ་ལྷ་ས་དང་། ཀེང་ཤི ཀུང་དཀར་རྨེ་རུ་གསུམ་དུ་བཀའ་གཙིགས་ཀྱི་རྡོ་
རིང་རེ་བསླངས་པ་ལས། ལྷ་སའི་ཇོ་ཁང་ཆེན་མོའི་མདུན་གྱི་རྡོ་རིང་གི་ནུབ་ངོས་ཀྱི་ཡི་གེར་བོད་ཀྱི་རྒྱལ་བོ་ཆེན་
པོ་འཕྲུལ་གྱི་ལྷ་བཙན་པོ་དང་། རྒྱའི་རྒྱལ་པོ་ཆེན་པོ་རྒྱ་རྗེ་ཧང་ཏེ་དབོན་ཞང་གཉིས། ཆབ་སྲིད་གཅིག་ཏུ་མོལ་
ནས། མཇལ་དུམ་ཆེན་པོ་མཛད་དེ་གཙིགས་བཅས་པ། ནམ་ཞར་ཡང་ཅི་འགྱུར་པར་ལྷ་མྱྀ་ཀུན་གྱིས་ཤེས་ཤིང་
དཔང་བྱས་ཏེ་ཚེ་ཚེ་རབས་རབས་སུ་གཏམ་བརྗོད་དུ་ཡོད་པའི་ཕྱིར། གཙིགས་ཀྱི་མདོ་རྡོ་རིང་ལ་བྲིས་པའོ། །
ཞེས་དང་།གཙིགས་བཅས་པ་འདི་ནམ་ཞར་གྱི་འགྱུར་བར། དཀོན་མཆོག་གསུམ་དང་།འཕགས་པའི་རྣམས་དང་
གཉི་ཟླ་དང་གཟའ་སྐར་ལ་ཡང་དཔང་དུ་གསོལ་ཏེ། ཐ་ཚིག་གི་རྣམ་པས་ཀྱང་བཤད། སྲོག་ཆགས་བསད་དེ་
མནའ་ཡང་བོར་ནས། གཙིགས་བཅས་སོ། །ཞེས་པས་མཚོན་པ་ལྟར་མནའ་སྲོལ་འདི་ནི་རྒྱལ་བོ་ཕན་ཚུན་དང་
སྲིད་བློན་མཉམ་པའི་བར་དུ་བྱེད་པ། ད་ལྟའི་ཆིངས་ཡིག་འཇོག་པ་དང་ཕལ་ཆེར་གཅིག་མཚུངས་རེད།
4. ཆོས་སྲོལ་གཏན་གནས་ཀྱི་མནའ། འདི་ནི་རྒྱལ་བོས་ཆོས་ལ་མཐུན་རྐྱེན་ནམ་ཡང་ལྷོད་མེད་དུ་སྒྲུབ་
པའི་བཀའ་ཚིག་བསྒྲགས་པ། བློན་པོ་སོཊ་ཀྱིས་ཀྱང་དེ་ལྟར་བསྒྲུབ་པར་ཁས་ལེན་དམ་བཅའ་ཕུལ་བ་སྟེ།
-
• 27，



འདིའི་སྐོར་བོད་ཀྱི་ལོ་རྒྱུས་དེབ་ཐེར་དག་ན་མང་དུ་མཐོང་སྟེ། མཁས་པའི་དགའ་སྟོན་དུ། བཙན་པོ་ཁྲི་སྲོང་
ལྡེ་བཙན་གྱི་སྐུ་རིང་ལ། ཤོག་བུ་མཐིལ་ག་ལ་གསེར་གྱིས་བྲིས་ནས། གསེར་གྱི་སྒྲོམ་བུར་སྩལ་པའི་བཀའ་
གཙིགས་ཀྱི་ཡི་གེ་བསམ་ཡས་ལྷུན་གྱིས་གྲུབ་པའི་གཙུག་ལག་ཁང་གི་དཀོར་མཛོད་དུ་བཞག་པ་ལས་དཔེ་བགྱིས་ཏེ་
བྲིས་པ་ཞེས་དང་། གཙུག་ལག་ཁང་དེ་རྣམས་སུ་དཀོན་མཆོག་གསུམ་གྱི་ཡོ་བྱད་སྦྱོར་པའི་རྐྱེན་ཀྱང་རན་པ་འོང་
པར་ད་པགས་ཏེ་བླ་ནས་ཕུལ་པ་ལས། ནམ་ཞར་ཡང་མི་དབྲི་མི་བསྐྱུར་བར་བགྱིས་སོ། །ད་ཕྱིན་ཆད་གདུང་རབས་
རེ་རེ་ཡང་། བཙནཔོ་ཡབ་སྲས་འདི་བཞིན་དུ་ཡི་དམ་བཅའ་ཞིང་ཞལ་གྱིས་བཞེས་པར་བགྱིའོ། །བློན་པོ་ཐོག་ཐོག་
ཀྱང་བྲོ་སྩལ་པར་བགྱིའོ། །ཞེས་སོགས་འབྱུང་བ་ནི་སྔོན་མ་ཞང་གྲོམ་པ་སྐྱེས་ལ་སོགས་པས་ཆོས་བཤིག་པ་ཐུགས་
ལ་པཅགས་ནས། ཕྱིན་ཆད་དེ་ལྟ་བུ་མི་འབྱུང་བའི་ཕྱིར་བོད་འབངས་སུས་ཀྱང་ཆོས་མི་བཤིག་པའི་བཀའ་
གཙིགས་བཅས། རྒྱལ་བློན་མནའ་བསྒགས་ཏེ་ཆོས་སྲོལ་ཡུན་རིང་དུ་གནས་པར་མཐུན་རྐྱེན་བསྒྲུབ་པར་ཁས་
བླངས་པ་འདི་འདྲ་ལན་གཉིས་མཛད་པར་བཤད་པ་དང་། རྗེས་སུ་སྲས་ཀྱི་རིང་ལ་ཡང་། དམ་པའི་ཆོས་ནམ་
དུ་ཡང་མི་གཞིག་པར། བཙན་པོ་ཁྲི་ལྡེ་སྲོང་བཙན་གྱིས་ཐུཊ་དམ་བཞེས་ཏེ། དབུ་སྙུང་བོར་ནས། གཙིགས་
ཀྱི་ཡི་གེར་བྲིས་པ། ཞེས་རྒྱལ་བློན་ཆོས་མི་བཤིག་པར་མནའ་བསྒགས་པའི་ཡི་གེ་བསམ་ཡས་ཀྱི་ཕྱག་སྦལ་དུ་
བཞག་པར་བསྟན་པ་བཞིན། བཙན་པོས་བཀའ་ལུང་ཞལ་མནུའི་ཚུལ་དུ་བསྒྲགས་ཏེ་བཀའ་ལ་གཏོགས་པའི་
བློན་པོ་ཞི་དྲག་ཀུན་གྱིས་དེ་ལྟར་ཁས་ལེན་དམ་བཅའ་ཕུལ་ཞིང་མནའ་བསྒགས་པའོ། །
5. མངའ་འབངས་གཟིགས་སྐྱོང་གི་མནའ། ཁྲི་སྲོང་ལྡེ་བཙན་ཡབ་སྲས་ཀྱི་རིང་ལ་ཀོང་དཀར་པོའི་མང་
བོ་རྗེ་ལ་གཙིགས་གནང་པ་ལྟ་བུ་སྟེ། དེ་རུ། བཙན་པོ་ལྷ་སྲས་ཁྲི་སྲོང་ལྡེ་བཙན་གྱི་རིང་ལ། ཀར་པོའི་
གཙིགས་གནང་པ་ལས། ལྷ་སྲས་ལྡེ་སྲོང་གི་སྐུ་རིང་ལ། གཙིགས་སྔ་མ་བས་བསྐྱེད་པར་བཀའས་གནང་བ།
ནམ་ཞར་ཀྱང་། རྐོང་ཀར་པོའི་རྒྱལ་བོར་གཞན་མི་གཞུག་པར་། ཀར་བོ་རྗེའི་བུ་ཚ་འཕེལ་རྒྱུད་ལས་བསྩལད་
པར་གནང་ངོ༌། །ཀར་བོ་མང་བོ་རྗེའི་རྒྱུད་རབས་ཆད་ན་གཅེན་རྒྱལ་བོ། ཀར་པོའི་མིང་སྐྱི་བརླག་པར། རྒྱལ་
པོར་ཡང་། ཀར་པོ་རྒྱལ་བཙན་གྱི་རྒྱུད་ལས། བསྐོ་ལ། རྒྱལ་བཙན་གྱི་རྒྱུད་ཀྱང་རབས་ཆད་ན། ཉེ་
མཚམས་ལས་ཁ་ཆེམས་ཀྱིས་གང་གསོལ་པའི་ནང་ནས། སྤུང་ང་སྦྱརད་དེ། གང་འོས་པ་གཅིག་སྩལད་པར་
གནང་ངོ༌། །རྐོང་ཀར་པོའི་བྲན་དང༌། ཞིང་འབྲོག་སླན་ཆད་སྤྱི་དབྲི་ཞིང་། རྗེ་བླས་དང༌། དཔྱའ་ཁྲལ་བླ་སྐྱེས་
སྤྱི་དཔབ་པ་དང་། ལྕང་ར་ཁྱབ་ནས་དང༌། འབྲས་གང་འབུལ་པ་རུང༌། འབུལ་པའི་ས་ཚིགས། , ལྟར་གྱི་
ལས་སྤྱི་བསྲིང་པར། ལྷ་སྲས་ཁྱབ་ནས་དང་། གནང་པ་བཞིན་དུ། ལྷ་སྲས་ལྡེ་སྲོང་གི་སྐུ་རིང་ལ། རྗེ་བློན་
མོལ་ཏེ་བཀའས་གནང་ངོ༌། །ཞེས་པས་མཚོན་ཏེ་མངའ་འབངས་ལ་གཟིགས་སྐྱོང་མི་ལྷོད་པའི་ཚུལ་མནའ་ཚིག་ཏུ་
བསྒྲགས་པའོ། གོང་འཁོད་མནའ་ཚིག་འདི་དག་ལ་བརྟག་ན་ཁྱད་ཆོས་འདི་དག་མཐོང་སྟེ། མནའ་དཔང་དུ་
ཕྱོགས་གཉིས་ཀས་ཁས་ལེན་པའི་ལྷ་ཀླུ་གཟའ་སྐར་དང་དཀོན་མཆོག་སོགས་ཞིང་གཉན་པོའམ་མཐུ་ཆེན་གྱི་རིགས་
གསོལ་པ་དང་། འབངས་ཀྱིས་རྗེས་ལ་མནའ་འབུལ་སྐབས་ཐོག་མར་འབངས་ཀྱིས་ཅི་བྱེད་དམ་བཅས་ཏེ་མནའ་
བོར་ དེ་ལས་ལྡོག་པར་གྱུར་ན་ཅི་འགྱུར་ལྷ་ལ་གསོལ་ཅིང་རྒྱལ་བོས་ཀྱང་དེ་ལྟར་ཁས་ལེན་བྱེད། ཆོས་ནི་བླ་ན་
• 28 。



མཐོ་བས་ཐོག་མར་བཙན་པོས་ཇི་ལྟར་བྱེད་པར་དམ་བཅས་པའི་རྗེས་སུ་བློན་པོ་རྣམས་ཀྱིས་ཀྱང་དེ་ལྟར་བསྒྲུབ་
པར་བསྔོ་བ་བཅས་མདོར་ན། མནའ་བོར་ཚུལ་འདི་ལ་གོ་རིམ་ལྡན་ཞིང་། མནའ་དཔང་བཙན་པ། མཆོག་
དམན་གྱི་རིམ་པ་གསལ་ཞིང་མནའ་ཚིག་དང་འགལ་བར་སུས་ཀྱང་མི་སྤྱོད་པས། མནའ་གྲོགས་མཐའ་དག་མི་
གཅིག་ལྟར་སེམས་ཤིང་། གོམ་འགྲོས་ གཅིག་ལྟར་བྱེད་པ་ཡིན་པས་རྒྱལ་བློན་གྱི་འབྲེལ་བ་བརྟན་པ་དང་།
རྒྱལ་འབངས་ཁ་སེམས་མཐུན་པས་ཆབ་སྲིད་གཅིག་གྱུར་ལ་ནུས་པ་ཆེན་པོ་ཐོན་ལ། མནའ་མཆེད་སྤུན་ལྟར་
བརྩི་བས། ཕོ་རབས་ཚིག་ཐོག་དང་། ཕར་བ་རྗེས་ཐོག་བོད་ཚིག་ཉལ་རྒྱ་ཡིག་ཉལ་ཞེས་བཤད་སྲོལ་བྱུང་ངོ༌། །
། །
གསུམ་པ། བཙན་པོའི་ལྕམ་སྲིང་བག་མར་གཏོང་བ།
གནའ་དུས་ཀྱི་རྒྱལ་རབས་གང་ཡིན་ཡང་བག་མ་ཕར་མངགས་ཚུར་ལེན་གྱི་སྒོ་ནས་ཕ་རོལ་པོ་རང་ཕྱོགས་སུ་
དགུག་ཐབས་ལ་བརྩོན་པའི་སྲོལ་ག་ཞིག་མི་རིགས་གང་ལ་ཡང་ཡོད་པ་བཞིན། རང་རེའི་བོད་དུ་ཡང་བཙན་
པོས་རང་གི་ལྕམ་སྲིང་བག་མར་གཏོང་བའི་སྲོལ་ཡོད་ལ། དེ་ལྟར་བྱེད་པའི་དམིགས་ཡུལ་ནི་དེ་དག་ལ་ཚེ་འདིའི་
གཏན་གྲོགས་སྟོབས་འབྱོར་མངའ་ཐང་ལྡན་པ་ཞིག་འཚོལ་པ་ཙམ་མ་ཡིན་པར། སྲིད་ཐབས་རིག་གནས་དང།
རྟེན་གསུམ་གདམས་ངག་ཞུ་བ་དང་། བུ་སྲིད་སྤེལ་ཏེ་མཛའ་མཐུན་གྱི་གསེར་ཟམ་གདིང་པ་སོགས་ཀྱི་སླད་ཡིན་
པས་། ལོ་རྒྱུས་སྟེང་ནུས་པ་ཆེན་པོ་བཏོན་མྱོང་། དེ་ལ་ཆོས་ཀྱི་ཕྱག་རྒྱུར་ཕུལ་པ་དང་། སྲིད་ཀྱི་བག་མར་
གཏོང་བ་རིགས་གཉིས་ཡོད་།
དང་པོ་ནི། ལྷ་ཐོ་རི་སྙན་བཙན་གྱི་རིང་ལ། རྒྱ་གར་གྱི་སྨན་པ་བི་བྱི་དགའ་བྱེད་དང། བི་ལྷ་དགའ་
མཛེས་གཉིས་རང་གི་ཕ་མས་གནང་བ་ལྟར་བོད་དུ་ཕེབས་ཏེ་གསོ་རིག་གི་སྒོ་ནས་འགྲོ་དོན་སྐྱོང་པའི་ཚེ། བོད་
རང་ན་གསོ་བྱེད་ཀྱི་གཞུང་ལུགས་ཆ་ཚང་བ་ཞིག་མེད་པས། བཙན་པོས་སྨན་པ་དེ་གཉིས་ཕོ་བྲང་ཡུམ་བུ་བླ་སྒང་
དུ་ཞུས། བསྙེན་བཀུར་བླ་ན་མེད་པ་བྱས། བོད་དུ་ཡུན་རིང་དུ་བཞུགས་དགོས་ཞུས་པ་ལྟར་དེ་གཉིས་ཀྱིས་
ཀྱང་ཞལ་གྱིས་བཞེས། རྒྱལ་བོས་རང་གི་སྲས་མོ་ལྷ་ལྕམ་ཡིད་ཀྱི་རོལ་ཅ་བྱ་བ་ཞིག་སྨན་པ་བི་བྱི་དགའ་བྱེད་ལ་
ཆུན་མར་ཕུལ་པ་ལ། སྲས་དུང་གི་ཐོར་ཅོག་ཅན་འཁྲུངས་ཤིང་ཆེར་སོན་ཏེ་སྨན་པ་གཉིས་ཀྱིས་རེག་པ་རྩའི་མདོ།
འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ། གཏར་སྲེག་དཔྱད་ཀྱི་མདོ། རྨ་ཆས་བཟོའི་མདོ་རྣམས་དང་།
རྩ་འགྲེལ་འགྲེལ་བཤད་ཁོག་དབུག་ས་དཔྱད་ལག་ལེན་དང་བཅས་བ་གནང་སྟེ་བོད་ཡུལ་དུ་གསོ་རིག་ཆེས་ཆེར་
སྤེལ་པར་བརྟེན། གངས་ཅན་བོད་མི་གློ་བུར་གཙེ་བཀླནད་ཀྱི་གདུང་བ་ལས་སྐྱོབ་པ་དང༌། དུས་མ་ཡིན་པའི་
འཆི་བ་ལས་ལྡོག་པའི་གསོ་རིག་ཉིན་མོའི་སྣང་བ་རྣམ་པར་འཆར་ཞིང་། དེའི་གདུང་རྒྱུད་ལ་སྨན་པ་ཆེན་མོ་གཡུ་
ཐོག་ཡོན་ཏན་མགོན་པོ་སོགས་བྱུང་སྟེ་གསོ་རིག་དར་བར་མཛད་པ་ནི་བཙན་པོའི་དམིགས་པ་ཡངས་པའི་་་
དགོངས་ པ་ ཉག་གཅིག་ལགས་སོ། དེའི་ རྗེས་ སུ་ཁྲི་སྲོང་ལྡེའུ་བཙན་ གྱིས་མེས་སྲོང་བཙན་གྱི་ལུགས་ལྟར།
བསྟན་པ་སྤེལ་པར་དགོངས་པའི་ཚེ། མ་ཞང་གྲོམ་པ་སྐྱེ་སོགས་ཀྱིས་གེགས་བྱས་པ་ཐབས་ཀྱིས་ཚར་བཅད། སྦ་
• 29 •



གསལ་སྣང་རྒྱ་གར་དང༌། སྦ་སང་ཤི་རྒྱ་ནག་ཏུ་མངགས་ཏེ་བཀའ་བསྟན་མང་བོ་བོད་དུ་ཞུས། ཟ་ཧོར་ནས་
མཁན་པོ་ཞི་བ་འཚོ་དང་། ཨོ་རྒྱན་གྱི་ཡུལ་ནས་སློབ་དཔོན་པད་མ་འབྱུང་གནས་རྣམ་གཉིས་སྤྱན་དྲངས།
སད་མི་བདུན་རབ་བྱུང་བསྒྲུབས་ཏེ་བོད་མི་རབ་བྱུང་གི་ཐོག་མ་བྱུང་། བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་བཞེངས་ཤིང་། སྒྲུབ་གྲྭ། བཤད་གྲྭ། སྒོམ་གྲྭ་སོགས་གྲྭ་ཚང་མང་བོ་གསར་བཙུགས་གནང་
བ་ནི་བོད་ཀྱི་རིག་གནས་སློབ་གྲ་ཀུན་གྱི་ཐོག་མ་ཡིན་ཞིང་། བོད་འབངས་མང་བོའི་ཡིད་སེམས་ཆོས་ཀྱིས་བརླན་
པར་བྱས། སློབ་དཔོན་ཆེན་མོས་བཙན་པོ་ལ་ནང་གི་སྐྱེད་རྫོགས་བསྟན་ནས་སྨིན་གྲོལ་དུ་མཛད། བཙན་པོས་
ཀྱང་བཙུན་མོ་མཁར་ཆེན་བཟའ་མཚོ་རྒྱལ་སློབ་དཔོན་གྱི་ཕྱག་རྒྱུར་ཕུལ་བ་ལ། བློན་པོ་རྣམས་མ་རངས་ནས་
སློབ་དཔོན་དང་ཆོས་རྒྱལ་གཉིས་ལ་ངན་སྨོས་མང་དུ་བརྗོད་ཀྱང་བཙན་པོས་ཅི་མི་སྙམ་པར་གནང་བ་ལ་ཆོས་ཀྱི་
ཕན་ཡོན་རྒྱ་ཆེ་བ་དང་རྒྱུ་མཚན་མང་བོ་ཡོད་མོད་ཀྱང་། འཇིག་རྟེན་ཚུལ་ལུགས་ལྟར་བྱས་ན། མགོན་པོ་རང་
གི་བཙུན་མོ་སློབ་དཔོན་ལ་ཕུལ་བའི་དམིགས་ཡུལ་ནི་སློབ་དཔོན་ཐུགས་དགྱེས་ཤིང་བོད་དུ་བཞུགས་སྤྲོ་བ།
གདམས་པ་ཅི་ལོན་གྱིས་ཞུ་བ་དེ་ཡིན་པས། མཁར་ཆེན་བཟས་ཀྱང་ཞབས་ཏོག་ཆོས་ལྟར་བསྒྲུབས་པས་གདམས་
པ་མང་བོ་ཐོབ་ཅིང་སློབ་དཔོན་གྱི་སློབ་མ་གཙོ་བོ་ཞིག་ཏུ་གྱུར། ཡང་སྙིང་ནི་བུད་མེད་ཀྱི་གྲུབ་ཐོབ་ཐོག་མར་
མངའ་བརྙེས་པས་ཆོས་ཀྱི་རྟེན་ལ་ཕོ་མོ་མཆོག་དམན་གྱི་ཁྱད་པར་མེད་པ་དང་། རྒྱལ་བོས་ཆོས་བྱེད་པའི་དམ་
བཅའ་རི་ལྟར་གཡོ་བ་མེད་པའི་ངང་ཚུལ་བསྟན་པ་ཡིན་ཕྱིར། དེར་རྐྱེན་བྱས་ཏེ་བོད་མི་བུད་མེད་མང་བོ་རབ་
བྱུང་བསྒྲུབས་ནས་ཆོས་ལ་ཞུགས་པ་དང་། བཙན་པོ་ཁྲི་སྲོང་ལྡེའུ་བཙན་གྱིས་བཙུན་མོ་ལྔ་ཁབ་ཏུ་བཞེས་པ་ལས་
མཆིམས་བཟའ་ལྷ་མོ་བཙན་སྒྲུབ་པ་ལ་བྱོན། འབྲོ་བཟའ་ཁྲི་རྒྱལ་མོ་བཙན་ཕྱིས་སུ་རབ་ཏུ་བྱུང་ནས་བྱང་ཆུབ་
རྗེར་མཚན་གསོལ་པར་ལོ་རྒྱུས་སུ་འབྱུང་པ་བཞིན་། སད་མི་བདུན་རབ་བྱུང་བསྒྲུབས་པའི་རྗེས་ཐོག་ཉིད་དུ་
བུད་མེད་རབ་བྱུང་པ་ཡང་མང་བོ་བྱོན་ནོ། །
གཉིས་པ་ནི། ད་ཡོད་ལོ་རྒྱུས་ཀྱི་ཡིག་ཆར་མཐོང་ཐུབ་པའི་ཆབ་སྲིད་ཀྱི་ཕྱིར་རྒྱལ་ཁམས་གཞན་ཏུ་བག་
མར་བརྫངས་པའི་ཐོག་མ་ནི་སྟག་རི་གཉན་གཟིགས་ཀྱི་དུས་ཡིན་ཏེ། དེ་དུས་སྟག་རི་གཉན་གཟིགས་མཁར་
ཕྱིང་པ་སྟག་རྩེ་ན་བཞུགས། ཉེན་ཀར་རྙིང་བ་ན་ཟིང་པོ་རྗེ་སྟག་སྐྱ་བོ་མཆིས། སྤུང་བའི་ཡུ་སྣ་ན་ནི་ཟིང་བོ་རྗེ་
ཁྲི་པངས་སུམ་མཆིས་པ་སྐྱོགས་རྡོ་སུམ་ཐབ་ལྟར་ཕན་ཚུན་མངར་མ་འདུས་པར་རང་ཡུལ་གྱི་མངའ་ཁོངས་སོ་སོར་
དབང་སྒྱུར་ཞིང་མཆིས་པས། བཙན་པོ་སྟག་རི་གཉན་གཟིགས་ཀྱིས་གཟིཊ་རྒྱུ་ཡངས་པས་རང་གི་སྲིང་མོ་ཞིག་
ཟིང་པོ་རྗེ་ཁྲི་པངས་སུམ་ལ་བཙུན་མོར་ཕུལ་ནས་ཡོད་པ། ཕྱིས་སུ་ཟིང་བོ་རྗེ་སྟག་སྐྱ་བོ་རང་གི་བློན་པོ་མཉན་
འཛི་ཟུང་ནག་པོས་ཁྲི་པངས་སུམ་དང་ལག་སྦྲེལ་གྱིས་གཏོར་ཏེ་ཟིང་བོ་རྗེ་ཁྲི་པངས་སུམ་གྱི་ཕྱག་ཏུ་ཕུལ། མི་རིང་
བར་མྱང་དབས་མནོན་གསུམ་གྱིས་ཁྲི་པངས་སུམ་ལ་ངོ་ལོག་སྟེ། སྟག་རི་གཉན་གཟིགས་ལ་ངོ་ཞུ་སྐབས།
བཙན་པོས་ཟིང་བོ་རྗེ་ཁྲི་པངས་སུམ་གྱི་སྲིད་བརླག་པའི་གླེགས་རྙེད་པར་ཤེས་ཏེ། རང་གི་སྲིང་མོའི་བདེ་སྡུག་ལ་
ཡང་མ་བལྟས་པའི་ཚུལ་ཏུང་ཧོང་གཏེར་ཡིག་ཏུ་འདི་ལྟར་སྣང་སྟེ། ལུང་ནས་མྱང་དབའས་མནོན་དང་གསུམ་
གྱིས་ཚེས་པོང་ནག་སེང་ལས་ཕྱིན་ཀྱིས། སྤུ་རྒྱལ་སྟག་བུའི་སྙན་དུ་བོན་ནས། བཙན་པོའི་ཞལ་ནས་ངའི་སྲིང་
• 30 •



མོ་ཞིག་ཀྱང་། ཟིང་པོ་རྗེ་འི་ག་ན་འདུག་མོད་ཀྱི། ཁྱེད་ཟེར་བ་བཞིན་བྱའོ་ཞེས་བཀའ་སྩལ་ཅེས་འབྱུང་ཞིང་།
དུས་སྐབས་དེ་ཙམ་ནས་བོད་ཀྱི་བཙན་པོས་རྒྱལ་ཁམས་རྒྱ་སྐྱེད་པའི་མགོ་བརྩམས་ཏེ། ཞི་དྲག་གང་འོས་ཀྱི་བྱེད་
ཐབས་ལ་བརྟེན་ནས་ཟིང་བོ་རྗེ་སྟག་སྐྱ་བོ་དང༌། ཟིང་པོ་རྗེ་ཁྲི་པངས་སུམ་གྱི་མངའ་ཁོངས་ཡོངས་རྫོགས་བཙན་
པོ་ཉིད་ཀྱི་ཕྱག་ཏུ་བསྟར་པའི་ཇུས་ཆེན་བཏོན་པ། ཕྱི་ནས་རྒྱལ་ཁམས་གཅིག་གྱུར་ཡོང་པའི་རྨང་གཞིར་གྱུར་
པས། སྟག་རི་གཉན་གཟིགས་ནི་དཔའ་ཞིང་རྟུལ་ཕོད་པ་དང༌། བློ་གྲོས་ཀྱི་འཇུག་པ་ཡངས་པའི་ཆབ་སྲིད་པ་
ཆེན་མོ་ཞིག་ཡིན་པ་ཡང་ཤེས་པར་འགྱུར་རོ། །
བཙན་པོའི་ཐུགས་དགོངས་ཇི་བཞིན་སྲིད་ལ་ཞི་བའི་ནུས་པ་མ་ཐོན་པ་ནི། སྲོང་བཙན་སྒམ་པོའི་སྲིང་མོ་
སད་མི་ཀར་ཞེས་པ་དེ་ཡིན་པར་མངོན་ཏེ། ཏུང་ཧོང་གཏེར་ཡིག་ཏུ། རྒྱལ་པོ་འདིའི་རིང་ལ། ཞང་ཞུང་
ལྡེའུ། གཉེན་གྱི་ཡང་ངོ། །འཐབ་ཀྱི་ཡང་སྐལ་ཏེ། ཞང་ཞུང་བདག་དུའ། བཙན་མོ་སད་མར་ཀར། ལིག་
གྱི་རྒྱུའི་ལ་ཆབ་སྲིད་ལ་གཤེགས་སོ། །སྔ་ན་ཤུད་ཀེ་ཟ་རྩལ་ཐིང་ཤགས་མཆིས་སྟེ། བཙན་མོ་དང་ན་གྱི་བརྣལ་
བར། ལིག་མྱི་རྒྱལ་ཤུད་ཀེ་ཟ་རྩལ་ཏིང་ཤགས་གནང་སྟེ། བཙན་མོ་ཡང་ལིག་མྱི་རྒྱུའི་སོ་ནམ་དང་བུ་སྲིད་སྤྱི་
མཛད་ཆིང་ལོག་ཤིག་ན་བཞུགས་པར། འདིལ་དྲལ་གྱི་སྙན་ཏུ་གདའ་སྟེ། བཙན་མོ་དེ་ལྟར་ལོག་པ་བགྱིས་ན།
ཆབ་སྲིད་ཀྱི་དཀྲུགས་མར་འགྱུར་བས་དེ་ལྡེ་བུ་མ་བགྱིད་པར། ལིག་མི་རྒྱུའི་སོ་ནམ་དང་བུ་སྲིད་ཟུང་ཤིག་ཆེས།
སྤུག་གྱིམ་བཙན་སྨང་ཆུང་བཀའ་བསྩལ་ཏེ་ཞེས་དང་། སྤུག་གྱིམ་བཙན་རྨང་སླར། བཙན་པོ་སྤྱན་སྔར་མཆིས་
ནས། མགུར་བླངས་པའི་ཚིག་ནི་འདི་ཞེས་མཆི། ཕྱག་རྒྱས་བཏབ་སྟེ་སྐུར་བ་འདི་ལགས་ཤེས་གསོལ་པ་ལར།
ཞུ་ཕྱག་རྒྱ་ཕྱེ་སྟེ། གཟིགས་ན། གཡུ་རྙིང་བཟང་བོ་སུམ་ཅུ་ཙམ་ཞིག་བྱུང་སྟེ། བཙན་པོ་དགོངས་དགོངས་
ནས། ཡུ་བུས་ཡིག་སྤྱི་རྒྱུ་ལ་རྒོལ་ཕོད་ན་ནི་གཡུ་ཐོགས་ཤིག་རྒོལ་མ་ཕོད་ན་ནི་བུད་མེད་དང་མཚུངས་ཞུ་གྱོན་ཆིག་
ཟེར་བ་ལྟ་ཞེས་བཀའ་སྩལ་ནས། རྗེ་བློན་བློད་བློད་དེ། ལོག་སྤྱི་རྒྱུའི་སྲིད་བརླག་གོ། ཞེས་པ་ལྟར་བཙན་
མོས་ནང་གནས་ཕྱིར་བསྐུར་ཏེ་དཔུང་རོགས་བགྱིས། བཙན་པོས་དམག་དཔུང་དྲངས་ཏེ་ཞང་ཞུང་ཡང་བསྐྱར་
འབངས་རྣལ་མར་བཀུག་པ་དང་། གཞན་ཡང་མང་སྲོང་མང་བཙན་གྱི་སྲིང་མོ་ཞིག་ཀྱང་སྙ་ཤུར་བག་མར་
བརྫངས་པའི་གཏམ་ཡང་སྣང་སྟེ། ཏུང་ཧོང་གཏེར་ཡིག་ཏུ། ལུག་གི་ལོ་ལ་བབ་སྟེ། བཙན་པོ་དབྱརད་ལྟམ་
གྱི་ར་སྔོན་ན་བཞུག་སྟེ། དགུན་ཉ་མངས་ཚལ་དུ་གཤེགས་ཤིང་། བཙན་མོ་སྙ་མོ་སྟེངས་སྙ་ཤུར་སྤུ་ངས་རྩེ་རྒྱུག་
ལ་བག་མར་གཤེགས་བར་མོ་གཅིག་ཅེས་བྱུང་བར་མ་ཟད། འདུས་སྲོང་གི་རིང་ལ། བཙན་མོ་ཁྲི་མོ་སྟེངས་
དགས་ཡུལ་དུ་ཆབ་སྲིད་ལ་གཤེགས་པ་དང་བཙན་མོ་ཁྲི་བངས་འ་ཞ་རྗེ་ལ་བག་མར་གཤེགས། མེས་ཨག་ཚོམ་གྱི་
རིང་ལ། ཇེ་བ་འདྲེན་མ་ལོད་དུར་གྱི་ཁ་གན་ལ་བག་མར་བཏང་བ་དང༌། བློན་སྐྱེས་བཟང་ལོང་ཙབ་ཀྱིས་བྲུ་ཞུ་
ཕབ་སྟེ་དབང་འོག་རྣལ་མར་བཅུག་པའི་རྗེས་ཐོག་ཏུ། བཙན་མོ་ཇེ་བ་ཁྲི་མ་ལོད་ཅེས་པ་ཞིག་ཀྱང་བག་མར་
བཏང་ཚུལ་ཏུང་ཧོང་གཏེར་ཡིག་ཏུ་གསལ་བ་བཞིན། ཆབ་སྲིད་གཅིག་མཐུན་ཡོང་བའི་ཕྱིར་དུ་བཙན་པོ་དག་
གིས་རང་གི་ལྕམ་སྲིང་བག་མར་བཏང་བ་ལ་དགོས་པ་རིགས་གཉིས་ཡོད་དེ། སྔར་འབངས་འོག་ཏུ་མ་ཆུད་པ་ཞི་
ཐབས་ཀྱིས་ཚུར་འགུག་པའི་ཕྱིར་དང༌། དཔུང་སྟོབས་ཀྱིས་དབང་དུ་བསྡུས་ཟིན་པ་སྲ་བརྟན་དུ་གཏོང་བའི་
• 31•



སླད་དུའོ། །ཆབ་སྲིད་ཀྱི་དགོས་མཁོ་མེད་ན་གཉེན་བཤིག་པའང་ཡོད་དེ། པུ་དེ་གུང་རྒྱལ་གྱིས་ལོ་ངམ་བཀྲོངས་
ཏེ་སྲིད་སླར་བཞེས་པ་ན། ལྷ་གཅིག་གིས་ངའི་ལུས་ལ་ལོ་ངམ་གྱི་བུ་ཡོད་པ་རྨང་དུ་གནོན་ཞིག་ཟེར་ནས་སྲོག་དོར་
བ་ལྟར། སྲིང་མོའི་སྲོག་ཀྱང་དོར་བ་རེད།
ཇི་སྐད་དུ། ས་སྐྱ་ཀུན་དགའ་རྒྱལ་མཚན་མཆོག་གིས། འཇམ་པོས་འཇམ་པོ་འཇོམས་བྱེད་ཅིང་། །
འཇམ་པོས་རྩུབ་པོའང་འཇོམས་པར་བྱེད། །འཇམ་པོས་ཀུན་འགྲུབ་དེ་ཡི་ཕྱིར། །འཇམ་ཉིད་རྣོ་ཞེས་མཁས་
རྣམས་སྨྲ། །ཞེས་གསུངས་པ་ལྟར་དྲག་པོ་དཔུང་གི་ལས་སྦྱོར་ལ་མ་བརྟེན་པར། ཞི་ཐབས་ཀྱིས་གཞན་དབང་
འོག་ཏུ་འགུག་པའི་ཐབས་ལ་བག་མ་གཏོང་ལེན་བྱེད་པ་འདི་བས་ལེགས་པ་མེད་ཅིང་། དེ་ཡང་བཙན་མོ་རང་གི་
ལྕམ་སྲིང་ཡིན་ན་བུད་མེད་གཞན་བས་ཕན་ནུས་ཆེ་བས། རྒྱལ་རབས་ལོ་རྒྱུས་གཞན་དུ་རྒྱལ་བོའི་སྲས་མོ་དངོས་
མིན་རུང་ཡིན་པར་བསྙད་བཏགས་ཏེ་གཏོང་བའི་རྒྱུ་མཚན་འདི་ལ་ཐུག་པ་རེད་སྙམ་མོ། །
བཞི་བ། སྐུ་གཤེན་དང་དབུ་བླ་བསྟེན་པ།
གཉའ་ཁྲི་བཙན་པོ་བོད་ཀྱི་རྒྱལ་བོའི་ཐོག་མར་མངའ་གསོལ་མཁན་གྱི་ཤེས་པ་མཁན་མི་བཅུ་གཉིས་ཀྱི་གྲས་
སུ། ལྷ་སྲས། ལྷ་བོ། སེ་བོན།རྨ་བོན། ཞང་ཞུང་བོན། ཚེ་མི་བོན་བཅས་བོན་ཤེས་པ་ཅན་མི་དྲུག་དང་། སྐབས་
གཞན་དུ་བོན་བཅུ་གཉིས་ཡོད་པར་གསུངས་པ་ལ་བལྟས་ན། མ་སྙ་ཨུ་བེ་ར་བཙན་པོར་བསྐོ་བའི་དམིགས་ཡུལ་
གཙོ་བོ་ནི་བོན་གྱི་བསྟན་པ་སྤེལ་བའི་དགོས་མཁོར་དམིགས་པ། ཉང་རལ་ཆོས་འབྱུང་དུ། བོན་པོ་རྣམས་ན་
རེ། གནམ་གུ་ནས་ས་དོག་པོ་ལ་སྙེགས་པའི་རྒྱལ་བོ་ས་ཐམས་ཅད་ལ་དབང་བ་ཡིན་ཟེར། མིང་ཡང་གཉའ་ཁྲི་
བཙན་པོ་བྱ་བར་གྲགས་སོ། ། ཞེས་འབྱུང་པ་དང། གཉའ་ཁྲི་བཙན་པོ་ཇི་ལྟར་བྱོན་པ་ལ་གནམ་ཡབ་ལྷ་
བདག་དྲུག་གི་སྲས་བདུན་ཚིགས་ཀྱི་རྒྱུད་ལ་འཁྲུངས་པ་གནམ་ནས་མི་རྗེར་གཤེགས་པར་བསྙད་དེ་བསྒྲགས་པ་
བོན་ལུགས་ཞེས་རྒྱ་ཁྱབ་ཏུ་བཤད་པ་འདིས་ཐོག་མ་ཉིད་ནས་རྒྱལ་བོ་འདི་བོན་བདག་ཡིན་པར་བསྟན་ལ། ཁྱད་
པར་དུ་བོན་གྱིས་རྒྱབ་སྐྱོར་མཐུ་ཆེ་བ་ཞིག་མེད་ན། རྒྱལ་ཕྲན་ཆེ་བ་རྣམས་མ་འཆམ་ནས་བོད་ཀྱི་རྗེ་མ་གཏུབ་པའི་
དུས་སུ། ཞང་གསུམ་བློན་བཞི་ལ་སོགས་པ་དང་། ཤེས་པ་མཁན་མི་བཅུ་གཉིས་ཀྱིས་མཆིད་བགྲོས་ནས་རྗེ་
བཙལ་ཀྱང་ཇི་ལྟར་འཆམ། དེ་ལྟར་གྲོས་ཀྱིས་འཆམ་ན་རྒྱལ་ཕྲན་ཕན་ཚུན་བར་འཁྲུག་རྩོད་ཡུན་རིང་བྱེད་
དགོས་པ་མེད་པས། བོན་ཤེས་པ་མཁན་གྲགས་ཆེན་འགས་བོད་མིའི་སེམས་ཁམས་དང་བསྟུན་ཏེ་ཐབས་མཁས་
ཀྱིས་དེ་ལྟར་བྱས་པ། གཉའ་ཁྲིར་སྐྱེས་བུ་ཆེན་པོའི་མཚན་དང་ལྡན་པ་དང་། མཐུ་སྟོབས་ནུས་རྩལ་གཞན་
དང་མི་འདྲ་བ་ཡོད་པ། གནམ་ནས་བབས་པར་བསྒྲགས་པས་རྒྱལ་ཕྲན་གང་ཡིན་ཡང་བོན་ལ་དད་འདུན་
བརྟན་པའི་དབང་གིས་རྗེར་བཀུར་བ་ཡིན་ཏེ། དེ་དུས་སྲིད་ཀྱི་མངའ་ཁོངས་ཐ་དད་པའི་རྒྱལ་ཕྲན་གང་ཡིན་
ཡང་གཅིག་མཐུན་དུ་བོན་ལ་དད་པའི་ཕྱིར་ན། གཉའ་ཁྲི་ཐོག་མར་བོད་རྗེར་ཕེབས་པ་ཡང་བོན་གྱིས་རྒྱབ་སྐྱོར་
ཆེན་པོར་བརྟེན་ཏེ། ལྡེའུ་ཇོ་སྲས་ཆོས་འབྱུང་རྒྱུས་པར། དེ་ནས་ཤེས་པ་མཁན་མི་བཅུ་གཉིས་ནི། ཨ་མི་སྟེ་
རེ། ཨི་མ་ཡེ་ཤེས་ཚུལ་ཡང་དགོངས་དགེ་འདུན་ལ་སོགས་པ་ཤེས་པ་མཁན་མི་བཅུ་གཉིས། ཡབ་འབངས་རུས་
• 32•



དྲུག་ལ། བཙན་པར་བྱེད་པ་ལྷོ་དང་སྙགས། བཙུན་པར་བྱེད་པ་ཁྱ་དང་སྣུབས། གཉན་པར་བྱེད་པ་སོ་དང་
སྦོའོ་ཞེས་དང་། དེ་ནས་ཁད་ནས་རྒྱལ་ཕྲན་བཅུ་གཉིས་ཀྱི་སྙེན་པོ་མཛད་ནས། འགྲེང་མགོ་ནག་གི་རྗེ་དང་
དུད་རྔོག་ཆགས་ཀྱི་བླའམ་བདག་པོ་མཛད་དོ། ཞེས་བསྟན་པས་གསལ་བར་ཤེས་སོ། །
རྣམ་པ་གཞན་དུ་ན་བོད་ཀྱི་ལོ་རྒྱུས་དེབ་ཐེར་ཐམས་ཅད་གཅིག་མཐུན་དུ། ལྷ་ཐོ་ཐོ་རི་གཉན་བཙན་ཡན་
ཆད་ཀྱི་བཙན་པོ་གདུང་རབས་ཉེར་བདུན་གྱི་རིང་ལ་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་པར་གླེང་ཞིང༌།
དེ་དག་མ་ཟད་སྲོང་བཙན་སྒམ་པོ་ཡན་གྱི་གདུང་རབས་བཞི་དང་བཅས་པའི་རིང་ཆབ་སྲིད་སྐྱོང་ཐབས་སྔོན་དང་
མི་འདྲ་བ་མེད་ཀྱང་། ལྷ་ཐོ་ཐོ་རིའི་རིང་ལ་སྤང་ཀོང་ཕྱག་རྒྱུ་སོགས་བོད་དུ་བྱོན་པའི་རྟེན་འབྲེལ་གྱིས་དེའི་ཡན་
དམིགས་སུ་བཀར་བ་མ་གཏོགས། སྲོང་བཙན་སྒམ་པོའི་བར་ཆོས་ཀྱི་སྒྲ་ཙམ་ཡང་མ་བྱུང་བའི་ཕྱིར་དང༌།
གཉའ་ཁྲིའི་གོང་རོལ་དུ་བོན་བསྟན་དར་རྒྱས་ཆེ་བ་ཤེས་པ་ཅན་བཅུ་གཉིས་ཀྱིས་གཉའ་ཁྲི་བསུས་པའི་གཏམ་ལས་
ཤེས་ཤིང་། དེ་དག་ལས་བོན་བྱུང་བ་སྔགས་དང་འདུལ་བ་འབྱུང་བའི་སྔ་ལྟས་དང་། སྒྲུང་ནི་མདོ་སྡེ་འཕེལ་
བའི་རྟེན་འབྲེལ་དང་། ལྡེའུ་ནི་མངོན་པ་དར་བའི་རྟགས་སུ་འཆད་པ་ནི་སངས་རྒྱས་ཆོས་ལུགས་བོད་དུ་བྱུང་
བའི་རྗེས་སུ་ལོ་རྒྱུས་བྱེད་པོས་མཚུངས་མཐུན་སྦྱར་བའི་གཏམ་དུ་ངེས་ལ། ད་རྨའི་དོན་བོན་དུ་མ་བསྒྱུར་པར་
ཆོས་སུ་བྱས་པ་ཡང་བོད་ཡུལ་རང་དུ་དར་བའི་བོན་དང་ཕྱི་ནས་བསྒྱུར་པའི་ཐུབ་བསྟན་གཉིས་སོ་སོར་ཕྱེད་པའི་
ཕྱིར་རེད། བོན་ལྡེའུ་སྒྲུང་གསུམ་གྱིས་ཆབ་སྲིད་བསྐྱངས་པའི་ཚུལ་སྐབས་གཞན་ན་ཤིན་ཏུ་མང་བས་འདིར་མ་
སྤྲོས། དེས་ན་གཉའ་ཁྲི་བཙན་པོ་ཁྲིར་ཕེབས་མ་ཐག་པ་ནས་སྐུ་གཤེན་གྱི་བོན་པོ་ཞིག་བསྐོས་པ་ནི་སྲིད་ཀྱི་དགོས་
མཁོར་བསྟུན་པ་ཡིན་ལ། དེ་ལྟར་མི་བྱེད་རང་དབང་མེད་པ་ཞིག་ཀྱང་ཡིན་སྟབས་། བོན་པོ་ཅོ་ན་གཤེན་གྱི་ཕྱག་
གར་ཚ་དང་། འཚེ་མི་གཤེན་བུ་རྒྱལ་ཚ་གཉིས་ཀྱིས་སྐུ་བསྲུངས་སོ། །དེའི་རྗེས་རིམ་བཞིན་དིང་ཁྲི་བཙན་པོས་
ཞང་ཞུང་གི་གཤེན་བོན་ཀུན་འདུས་ཐེག་ཆེན། མུ་ཁྲི་བཙན་པོས་བོན་པོ་གཤེན་པོ་ཚེ་རྒྱལ། སྲིབས་ཁྲི་བཙན་
པོས་ཞང་ཞུང་གཤེན་པོ་ཀུན་རིགས་རྒྱལ་བོ། ཡེ་ཤེས་ཁྲི་པོས་བོན་པོ་གཡུང་དྲུང་རྒྱལ་བོ། གཉའ་ཁྲི་བཙན་
པོས་བོན་པོ་ཀུན་རྟོགས་རྒྱལ་བོ། ཁྲི་པན་བཙན་པོས་བོན་པོ་མུ་ལ་ཁ་འབྲས་སྐུ་སྲུང་དབུ་གཤེན་དུ་བཀུར་ཅིང༌།
དེའི་རྗེས་གྲི་གུམ་བཙན་པོའི་དུས་སུ་སླེབས་པ་ན་བཙན་པོ་ལས་སྐུ་བོན་དབང་ཆེ་བས་བོན་རྣམས་མཐར་སྤྲུགས་
ཀྱང་དམངས་ཡོངས་བོན་ལ་དད་པ་བརྟན་པས་དམངས་སེམས་བསྒྱུར་མ་ནུས་པར་བོན་ལ་རྒྱལ་ཁ་ཐོབ་པར་
བརྟེན། གདུང་རབས་ཕྱི་མ་རྣམས་ཀྱིས་སྔར་ལྟར་བོན་ལ་བསམ་བློའི་རྒྱབ་རྟེན་བཅོལ། སྐུ་གཤེན་བསྟེན་པའི་
སྲོལ་མ་ཉམས་པར་ལག་བསྟར་བྱས་སོ། །གནམ་གྱི་ཁྲི་བདུན་གྱི་མཚན་འདྲེན་ལུགས་འདི་ཆོས་འབྱུང་མེ་ཏོག་སྙིང་
བོ་ལྟར་བཀོད་པ་ཡིན་ནོ། འདིར་སྐབས་དོན་ལ་ངེས་པ་འདྲེན་ཕྱིར་ཆོས་འབྱུང་མེ་ཏོག་སྙིང་བོའི་ལུང་དོན་
དཀྱུས་གཅིག་འདྲེན་པར་བྱེད་དེ། བྱ་ཀྲི་སྤྲེའུ་བོར་སྤྲུགས་པས་སྤྱིའི་ནས་སྤྱན་དྲངས་པས་སྤུ་མི་རྒྱལ་པོ་རྩད་པོ་
ཟེར་རོ། །མཚན་ཡང་སྤུ་རྗེ་གུང་རྒྱལ་དུ་གྲགས་སོ། །བོན་པོ་དར་ཧ་ཏོས་སྐུ་བསྲུངས་སོ། །དེའི་སྲས་ཨ་ཤོ་ལེགས།
བོན་པོ་ཚེ་མི་ཀུན་སྣང་གི་སྐུ་བསྲུངས་སོ། ། དེའི་སྲས་གོ་རུ་ལེགས་སོ། བོན་པོ་ཨ་ སོ་གཙུགས་སྤུད་ཀྱིས་སྐུ་
བསྲུངས་སོ། །དེའི་སྲས་དགེ་ཤོ་ལེགས་སོ། །བོན་པོ་དོན་རྟོགས་རྒྱལ་བོས་སྐུ་བསྲུངས་སོ། །དེའི་སྲས་འབྲང་
• 33•



རྗེ་ལེགས་སོ། ། བོན་པོ་ཞང་ཞུང་ཁྲི་ལྡེས་སྐུ་བསྲུངས་སོ། །དེའི་སྲས་ཐེ་ཤོ་ལེགས་སོ། བོན་པོ་ཨ་ལ་དུན་ཅུག་
གིས་སྐུ་བསྲུངས་སོ། །དེ་རྣམས་ལེགས་དྲུག་བྱ་བ་ཡིན་ནོ། ། ཞེས་དང༌། ཐེ་ཤོའི་སྲས་རྒྱལ་ས་ནམ་ཟིན་ཏེ།
དེའི་སྲས་གནམ་སྤུའོ་གཞུང་བཙན་ལྡེ། དེ་གཉིས་བོན་པོ་ཁུ་མང་བཞེར་གཉན་གྱིས་སྐུ་བསྲུངས་སོ། །དེའི་སྲས་
ལྡེ་སྤྲུལ་གནམ་གཞུང་བཙན། བོན་པོ་དར་ཧ་ནིས་སྐུ་བསྲུངས་སོ། ། དེའི་སྲས་ལྡེ་སྣོལ་ནམ། བོན་པོ་ཀ་ར་
བདུན་ཚེས་སྐུ་བསྲུངས་སོ། ། དེའི་སྲས་ལྡེ་སོ་ཕ་ནམ། དེའི་སྲས་ལྡེ་རྒྱལ་ནམ། དེའི་སྲསལྡེ་སྲིད་བཙན་ནོ། །
འཚེ་མི་བོན་པོ་འདུ་འཕྲོད་དང༌། བྷའི་བོན་པོ་ཤོག་འབྲག་གིས་སྐུ་བསྲུངས་སོ། །དེ་རྣམས་ལ་ཆུ་ལ་ལྡེ་བརྒྱུད་
ཟེར་རོ། །རྒྱལ་རབས་དེ་རྣམས་སུ་ཆབ་སྲིད་ཀྱི་མཆོད་གནས་བོན་པོས་བྱས་སྐད་དོ། །དེའི་སྲས་རྒྱལ་ཐོད་རེ་ལོང་
བཙན། བོན་པོ་འབུམ་ཁྲི་དར་བས་སྐུ་བསྲུངས་སོ། །དེའི་སྲས་ཁྲི་བཙན་ནམ། དེའི་སྲས་ཁྲི་སྒྲ་དཔུང་བཙན།
དེའི་སྲས་ཁྲི་ཐོག་རྗེ་ཐོག་བཙན་ཡན་ཆོད་དུ། བོད་དུ་སངས་རྒྱས་ཀྱི་བསྟན་པ་མེད་དོ། །དཀོན་མཆོག་གསུམ་གྱི་
སྒྲ་མི་གྲགས་པས་ན། བོན་པོ་དཀར་དུན་ཚེས་སྐུ་བསྲུངས། དེ་རྣམས་ལ་བར་གྱི་ཚིགས་བཞི་ཞེས་བྱའོ། །ཞེས་
འབྱུང་བ་ལྟར་བཙན་པོ་རེ་ལ་ཆབ་སྲིད་ཀྱི་སྐུ་སྲུང་བོན་པོ་རེ་ངེས་པར་ཡོད་པ་དང་། དེ་ནས་ལྷ་ཐོ་ཐོ་རིའི་རིང་ལ་
སྤང་ཀོང་ཕྱག་རྒྱུ་སོགས་བོད་དུ་བྱོན་པ་ལ་མཚན་གཉན་པོ་གསང་བར་གསོལ་ཏེ་ཐོག་མར་བོན་ལུགས་ལྟར་མཆོད་
པས་སྐུ་གཤེན་ཡོད་པ་དོན་གྱིས་གྲུབ་ལ། དེའི་སྲས་ཁྲི་གཉན་བཟུང་བཙན་གྱིས་ཁུ་བོ་བོན་པོ་མང་བཀྲ་ལ་ལེགས་
པ་སྐུ་བོན་དུ་བཀུར། དེའི་སྲས་འབྲོ་གཉེན་ལྡེའུས་ཁུའི་བོན་པོ་མང་རྗེ་ལོད་པོ། དེའི་སྲས་སྟག་རི་གཉན་
གཟིགས་ཀྱིས་ར་སངས་ཁྲི་ནེ་ཁོད། དེའི་སྲས་གནམ་རི་སྲོང་བཙན་གྱིས་བོན་པོ་ཁྲི་ཁྱུང་གྲགས་པ་སྐུ་བོན་དུ་
བསྟེན་ཅིང་ཆབ་སྲིད་བོན་ལ་བརྟེན་ནས་བསྐྱངས་པ་ཡིན་ནོ། །
དེ་ནས་སྲོང་བཙན་སྒམ་པོས་རིམ་གྱིས་བོད་ཁམས་སྤྱི་ལ་དབང་རྣལ་མ་མཛད་དེ་ཡི་གེའི་འབྲི་ཀློག་གི་སྲོལ་
གསར་དུ་ཕྱེ། སྲིད་ཀྱི་སྒྲིག་གཞི་ཆ་ཚང་བར་ཚུགས། ཁྲིམས་ལུགས་མང་བོ་གཏན་ལ་ཕབ་ཅིང་། སངས་རྒྱས་
ཆོས་ལུགས་ཐོག་མར་སྤེལ་གཤིས། བོན་གྱི་ཁེ་ཕན་ལ་གནོད་ཚབས་ཆེན་པོ་བྱུང་སྟེ་སངས་རྒྱས་ཆོས་ལུགས་དང་
བོན་བསྟན་གཉིས་བར་སུ་ཕམ་གང་རྒྱལ་གྱི་འཐབ་རྩོད་ཛ་དྲག་ཆེ་བ་བྱུང་བའི་ཚུལ་བོན་གྱི་ལོ་རྒྱུས་བྱམས་མ་ཞེས་
པ་རུ། རྒྱལ་བོ་སྲོང་བཙན་སྒམ་པོས་བོན་པོའི་བསྟན་པ་ལ་སྡང་བའི་རྐྱེན་གྱིས་དགུང་གྲངས་སོ་བཞི་ལས་མ་ཐུབ་
པ་དང་། མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར་དུ། བོན་ལུགས་ལ་ལོ་ལྟར་སེམས་ཅན་མང་བོ་དམར་
མཆོད་འབུལ་དགོས་པའི་རྐྱེན་གྱིས་སྲོང་བཙན་སྒམ་པོས་བོན་བསྟན་བསྣུབས་ཚུལ་བསྟན་པ་རྗེ་དུང་དཀར་པས་
གསུངས་པ་དེ་ལྟར་ཡིན་པས། སྲོང་བཙན་སྒམ་པོས་ཤར་ན་རྒྱ་ནག་དང་། ལྷོ་ན་རྒྱུ་གར། ནུབ་ན་ཨོ་རྒྱན།
བྱང་ན་ལི་ཡུལ་བཅས་བོད་ཀྱི་མཐའ་བཞིའི་རྒྱལ་ཁམས་ཀུན་ལ་སངས་རྒྱས་བསྟན་པ་དར་ཞིང་། བསྟན་པ་དེས་
བྱམས་སྙིང་རྗེ་ཆོས་ཀྱི་རྩ་བར་གསུངས་པས། རྒྱལ་ཁམས་ཞི་བར་སྐྱོང་བ་ལ་བསམ་བློའི་གཞི་རྟེན་བྱེད་ས་དེ་རང་
མཆོག་ཏུ་ཤེས་པ་དང༌། བོན་གྱིས་སྲིད་ལ་ཐེ་གཏོགས་ཡུན་རིང་བྱས་པའི་རྐྱེན་གྱིས་ཟས་ཞིམ་མྱང་དྲགས་ན་སྐྱུག་
བྲོ་ཞེས་པ་ལྟར་བོན་བསྟན་གྱིས་གསར་དུ་སྤེལ་པའི་ཆབ་སྲིད་ཀྱི་སྒྲིག་གཞི་སྣ་ཚོགས་ལ་བསམ་བློའི་སྟོབས་ཤུགས་
ཆེན་པོ་སྟེར་མ་ནུས་པ་རྟོགས་ཏེ་སངས་རྒྱས་ཆོས་ལུགས་སྤེལ་ན་ཡང་། རེ་ཞིག་ཆོས་བོན་གང་གིས་ཀྱང་སྲིད་ལ་
• 34 •



ནུས་པ་ཆེན་པོ་མ་ཐོན། དེ་ནས་ཁྲི་སྲོང་ལྡེའུ་བཙན་གྱི་སྐུ་རིང་ལ་མ་ཞང་གྲོམ་པ་སྐྱེས་སོགས་དྲག་ཐབས་ཀྱིས་ཚར་
བཅད་དེ་བོན་བསྟན་ཡོངས་སུ་བསྣུབས་པར་བརྟེན། བོན་གྱིས་སྲིད་ལ་ཐེ་གཏོགས་བྱེད་པའི་གོ་སྐབས་གཏན་
ནས་མེད་པར་བཟོས་པའི་དུས་མཚུངས་སུ། བློན་པོ་སྦ་གསལ་སྣང་དང་སྦ་སང་ཤི་སོགས་རབ་ཏུ་བྱུང་སྟེ་གྲྭ་པའི་
འཚོ་བ་བླ་ནས་སྦྱར་ཏེ་གཟིགས་སྐྱོང་ལེགས་པར་མཛད་ཀྱང་སླར་སྲིད་བློན་ཏུ་བསྐོས་མིན་གྱི་གཏམ་མི་སྣང་མོད།
རྒྱལ་བོའི་བཙན་མོ་འགའ་ཞིག་ཀྱང་རབ་ཏུ་བྱུང་བས་རྒྱལ་བོའི་ཉེ་གནས་གཙོ་ཆེན་དུ་མ་ཆོས་ལ་ཞུགས་པར་བརྟེན་
སྲིད་ལ་བསམ་བློའི་ནུས་པ་ཆེན་པོ་ཐོན་པར་མ་ཟད། ཁྲི་ལྡེ་སྲོང་བཚན་སད་ན་ལེགས་འཇིང་ཡོན་གྱིས་བྲན་ཁ་
དཔལ་གྱི་ཡོན་ཏན་དང༌། ཉང་ཏིང་འཛིན་ཏེ་རབ་བྱུང་བ་གཉིས་ཆབ་སྲིད་ཀྱི་བློན་ཆེན་པོར་བསྐོས་པས་ཆོས་
བྱེད་རབ་བྱུང་བས་སྲིད་ལ་བཀོད་འདོམས་མཛད། ཁྱད་པར་དུ་ཁྲི་ལྡེ་གཙུག་བཙན་རལ་བ་ཅན་གྱི་རིང་ལ་ཕལ་
ཆེར་སྲིད་དོན་ཆོས་ལྟར་བྱེད་ཅིང་། གཅེན་གཙང་མ་དང་། བློན་པོ་བྲན་ཁ་དཔལ་ཡོན་གཉིས་ཀ་རྟེན་རབ་
བྱུང་བ་ཡིན་ཞིང་། བཙུན་མོ་དཔལ་གྱི་ངང་ཚུལ་མ་ཡང་ཆོས་ལ་མོས་པར་རབ་ཏུ་བརྟན་པས། བཙན་པོས་
ཀྱང་རང་གི་རལ་བའི་སྒོ་མོར་དར་ཡུག་བཏགས་པའི་སྟེང་རབ་བྱུང་གི་སྡེ་བཞུགས་སུ་གསོལ་ཏེ་བཀུར་སྟེ་བླ་ན་མཐོ་
བ་བྱས་པ་འདི་དག་ཆོས་ཀྱི་ངོས་ནས་བཤད་ན་དགེ་མཚན་ཆེ་ཡང་། སྲིད་ཀྱི་ཆ་ནས་ཕྱོགས་གཅིག་ལ་གཟུར་ཆེ་ན་
གཞན་ཞིག་ནས་སྐྱོན་ངང་གིས་འཕེལ་བ་ཆོས་ཉིད་ཡིན་པས། མཐར་བཙན་པོ་འཁོར་དང་བཅས་དབས་ཏོ་རེ་
སོགས་ཀྱིས་གྲོངས་པ་ལ་རྐྱེན་ཤིན་ཏུ་མང་ཡང་། གལ་ཆེ་བ་ཞིག་ནི་གྲི་གུམ་བཙན་པོ་ལོ་ངམ་གྱིས་གྲོངས་པ་དང༌
ཚུལ་མཐུན་པར་ཆོས་བོན་གཉིས་ལས་གང་གིས་ཆབ་སྲིད་སྐྱོང་བར་རྩོད་པའི་འགལ་བ་ཛ་དྲག་ཆེ་བའི་འབྲས་བུ་
ཕྱིར་མངོན་པ་ཉིད་རེད་དོ། །
བཙན་པོ་རིམ་བྱོན་གྱིས་བོན་ཆོས་གང་རུང་ཞིག་ཆབ་སྲིད་ཀྱི་གཞི་རྟེན་དུ་བཅོལ་བ་ནི་དམངས་རྣམས་
སེམས་འདུན་གཅིག་མཐུན་གྱིས་རྒྱལ་བོའི་བཀའ་ལུང་བརྩི་ཞིང་། ཞི་དུལ་བག་ཡོད་ཀྱི་སྤྱོད་པ་ལ་གནས་པའི་
ཕྱིར་ཡིན་པར་མ་ཟད། བསམ་བློའི་གཞི་རྟེན་གཏན་ནས་མེད་པའི་སྲིད་ཐབས་རྐྱང་བ་ཞིག་མི་རིགས་གཞན་
གང་ལ་ཡང་མེད་པས། རྒྱལ་སྲིད་སྐྱོང་བའི་ཚུལ་ལུགས་དང་མཐུན་པ་ཞིག་ཡིན་མོད་ཀྱང་། སྲིད་བོན་དང་
སྲིད་ཆོས་ཁྱད་མི་ཕྱེད་པར་ཕྱོགས་གཅིག་ཏུ་ལྷུང་དྲགས་ན་མཐའ་རར་རང་ཉིད་བརླག་པའི་རྒྱུ་རུ་འགྱུར་བ་མ་
གཏོགས། ཆབ་སྲིད་ལ་སྲིད་ཀྱི་སྒྲིག་གཞི་དང་བསམ་བློའི་གཞུང་ལུགས་གཉིས་ཡོད་པ་ཟུང་འབྲེལ་བྱེད་དགོས་ཏེ།
ཇི་སྐད་དུ། སེམས་ཀྱིས་བག་ཡོད་བྱས་གྱུར་ན། །ལུས་དང་ངག་གི་སྤྱོད་པ་ལ། །བཅོས་སུ་མི་གཏུབ་གང་ཡང་
མེད། །དེ་བས་དུས་སུ་བག་ཡོད་བྱ། ། ཞེས་པ་ལྟར་བསམ་བློར་དབང་མཛད་ན་ཕྱི་ཚུལ་དྲག་པོས་གཏན་འདུན་
བསྒྱུར་བར་མི་ནུས་སོ། ། ། །།
ལྔ་བ། རྒྱལ་ཁབ་གཞན་གྱི་བུ་མོ་གཉེན་དུ་འགུག་པ།
བོད་ཀྱི་ལོ་རྒྱུས་དེབ་ཐེར་རྣམས་སུ། རྒྱལ་ཏོ་རི་ལོང་བཙན་ཡན་ཆད་ཀྱི་རྒྱལ་བོ་རྣམས་ལྷ་ཀླུའི་བུ་མོ་འབའ་
ཞིག་བཙུན་མོར་བསྟེན་པས་ཡུམ་གྲོངས་པའི་ཚེ་ཕུར་མ་བྱུང་ཞེབ་གསུངས་པས་འདིར་དཔྱད་པའི་ངལ་བ་མི་བྱེད་
• 35 •



པར་། དེའི་མན་གྱི་བཙན་པོའི་གཉེན་མཚམས་གལ་ཆེ་བ་འགའ་ཞིག་སྤྲོ་བར་བྱ་སྟེ། བཙན་པོ་རིམ་བྱོན་གྱི་ཆོ་
འབྲང་གི་རུས་མིང་ལ་བལྟས་ན། ཞང་ཞུང་དང་། ཚེ་སྤོང་། སྣ་ནམ། རུ་ཡོང་། འབྲོ་སོགས་རུས་ཚན་
དུ་མར་འདུ་བ་དཔེར་ན། རུ་ཡོང་གི་རུས་ཅན་ལ། ཁྲི་ཐོག་རྗེ་བཙན་གྱི་བཙུན་མོ་རུ་ཡོང་བཟའ་སྟོང་རྒྱལ་ན་མོ་
ཚོ་དང༌། སྲོང་བཙན་སྒམ་པོའི་བཙུན་མོ་རུ་ཡོང་བཟའ་དང་། ཚེ་སྤོང་གི་རུས་ལ། གནམ་རི་སྲོང་བཙན་གྱི་
བཙུན་མོ་ཚེ་སྤོང་བཟའ་འབྲི་མ་ཐོད་དཀར། ཁྲི་སྲོང་ལྡེའུ་བཙན་གྱི་བཙུན་མོ་ཚེ་སྤོང་བཟའ་མེ་ཏོག་སྒྲོན།
གླང་དར་གྱི་བཙུན་མོ་ཚེ་སྤོང་བཟའ་བཙན་མོ་འཕན། འབྲོ་ཡི་རུས་ལ། ཁྲི་གཉན་གཟུང་བཙན་གྱི་བཙུན་མོ་འབྲོ་
བཟའ་མོ་ངུར་ཡངས་བཞེར། མང་སྲོང་གི་བཙུན་མོ་འབྲོ་བཟའ་ཁྲི་མ་ལོད། ཁྲི་སྲོང་ལྡེའུ་བཙན་གྱི་བཙུན་མོ་
འབྲོ་བཟའ་བྱང་ཆུབ་སྒྲོན། དེ་མིན་གཞན་ཡང་མཆིམས་ཀྱི་རུས་ཅན་ལ། འབྲོ་གཉེན་ལྡེའི་བཙུན་མོ་མཆིམས་
བཟའ་ཀླུ་རྒྱལ་ངན་བུ་ཚོ། ཁྲི་སྲོང་ལྡེའུ་བཙན་གྱི་བཙུན་མོར་མཆིམས་བཟའ་ལྷ་མོ་བཙན་དང་། སྣ་ནམ་གྱི་
རུས་ལ། ཁྲི་སྲོང་ལྡེའུ་བཙན་གྱི་ཡུམ་སྣ་ནམ་བཟའ། ཁྲི་ལྡེ་ཡུམ་བརྟན་གྱི་ཡུམ་སྣ་ནམ་བཟའ་སོགས་བཙན་པོ་
མེས་དབོན་གྱི་བཙུན་མོ་ཕལ་ཆེར་རུས་ཚན་ཆེ་བ་འགར་འདུ་བ་དང་། སྲོང་བཙན་སྒམ་པོས་བོད་ཀྱི་དབང་རིས་
རྣམ་པ་བཅོ་བརྒྱད་དུ་ཕྱེ་བའི་ནང་དུ། བྲད་དང་ཞོང་བ་སྣ་ནམ་ཡུལ་དུ་བཅད། བྲག་རུམ་སྟོད་སྨད་ཚེ་སྤོང་
ཡུལ་དུ་བྱས། གཙང་སྟོད་གཙང་སྨྲས་འབྲོ་དང་ཁྱུང་བོའི་ཡུལ། ཞེས་འབྱུང་བ་དང་།གཞན་ཡང་ཞང་ཞུང་དང་
མི་ཉག་དང་འ་ཞ་སོགས་ནི་བོད་ཀྱི་རྒྱལ་ཕྲན་གལ་ཆེན་དག་ཡིན་པས། སྲོང་བཙན་སྒམ་པོས་ཞང་ཞུང་བཟའ་ལི་
ཐིག་སྨན་དང་། མི་ཉག་རུ་ཡོང་བཟའ་བཞེས་པ་ནི་གཉེན་གྱི་འབྲེལ་བའི་ཐབས་ལ་བརྟེན་ནས་དབང་འོག་ཏུ་
བསྡུ་པ་དེ་བཞིན་དུ། བལ་བཟའ་དང་། རྒྱ་བཟའ་སྔ་ཕྱི་གཉིས་བསུས་པ་ཡང་ཆབ་སྲིད་ཀྱི་ཆེད་ཡིན་པ་ཞོལ་
ནས་རགས་ཙམ་ཞུའོ། །
སྲོང་བཙན་སྒམ་པོ་སྲིད་ཁྲིར་ཕེབས་མ་ཐག་ཏུ་ཡབ་ལ་གསོལ་དུག་ཕུལ་བའི་དུག་པ་རྣམས་ཚར་བཅད།
རྒྱལ་ཁབ་ཡོངས་རྫོགས་བདེ་ལ་བཀོད། སྲིད་ཀྱི་བྱ་བ་ཕལ་ཆེར་ཚགས་སུ་ཆུད་པར་གྲུབ་པར་མཛད་པའི་རྗེས་སུ།
འཇིག་རྟེན་ན་འགྲན་ཟླ་བྲལ་བའི་ལྷ་རྟེན་ཇོ་ཤག་རྣམས་གཉིས་བོད་ལ་ཞུ་བ་དང་། བལ་རྒྱུའི་རིག་གནས་དང་
དཔལ་འབྱོར་གྱི་ལས་ཐབས་སྣ་ཚོགས་བོད་ལ་འདྲེན་པ། ཤར་དང་ལྷོའི་མཐའ་མཚམས་ཞི་བདེར་གནས་བཅས་
ཀྱི་ཆེད་དུ་བལ་བཟའ་ཁྲི་བཙུན་དང་རྒྱ་བཟའ་ཀོང་ཇོ་གཉིས་བོད་དུ་བསུས་པ་ཡིན་ཏེ། ཐང་ཡིག་ཏུ། བཙན་
པོས་དར་འབུ་གསོ་མཁན་དང་། ཆང་མ། རྡོ་བཟོ། ཤོག་སྣག་ལ་སོགས་པ་བཟོ་མཁན་མངགས་གཏོང་
དགོས་ཚུལ་ཕེབས་པ་ལྟར་གོང་མས་ཀྱང་དེ་ལྟར་གནང་ཞེས་དང་། རྒྱལ་རབས་དཔྱིད་ཀྱི་རྒྱལ་མོའི་གླུ་དབྱངས་
སུ། དྲི་མ་མེད་པའི་ལྷའི་སྤྱན་གྱིས་གཟིགས་པས། ནུབ་ཕྱོགས་བལ་བོའི་ཡུལ་གྱི་གྲོང་ཁྱེར་ཡ་འབུ་ཡ་འགལ་བྱ་
བ་ན། བལ་བོའི་རྒྱལ་བོ་ནི་ས་མ་འབྲི་ཤོ་བྱ་བའི་ཆོས་སྲིད་ཀྱི་འབྱོར་བ་ཕུན་སུམ་ཚོགས་པའི་དབང་ཕྱུག་དམ་པ་
ལ་ཡིད་དུ་འོང་བའི་སྲས་མོ་ལྷ་གཅིག རིན་པོ་ཆེའི་དཀོར་མཛོད། རྒྱལ་བ་ཉི་མའི་གཉེན་དགུང་ལོ་བརྒྱུད་པའི་
སྐུ་ཚད་ཀྱི་སྣང་བརྙན་དང༌། རྒྱུ་ཡུལ་གྲོང་ཁྱེར་བཀྲ་ཤིས་ཁྲི་སྒོ་ན་རྒྱུ་ཀོང་རྩེ་འཕྲུལ་ཆུང་བྱ་བ། སྟོབས་ཀྱི་འཁོར་
ལོས་ས་ལ་རང་དབང་དུ་སྤྱོད་པའི་མི་རྗེ་ལ་སྲས་མོ་མི་ལས་འདས་པའི་ལྷ་གཅིག མིག་སྐྱའི་ལོངས་སྤྱོད་ལ་རྣམ་
• 36 •



པར་འཁུ་བའི་འབྱོར་བའི་བང་མཛོད། རྒྱལ་བ་བུ་རམ་ཤིང་བ་དགུང་ལོ་བཅུ་གཉིས་པའི་སྐུ་བརྙན་སོགས་ཚད་
མའི་ཡུལ་དུ་གྱུར་བ་ལས། ལྷ་གཅིག་གཉིས་ཁབ་ཏུ་བཞེས་ན། རྒྱ་བལ་གྱི་ཕུན་སུམ་ཚོགས་པའི་ཡོན་ཏན་གྱི་
དངོས་པོ་ཐམས་ཅད་ཁབ་ལེན་གྱི་རྡོ་དང་ལྕགས་ཀྱི་སྣང་ཚུལ་ལྟར་འབྱུང་བར་དགོངས་ནས་འཇིག་རྟེན་མིའི་ཆོས་
ལུགས་དང་སྒོ་བསྟུན་ཏེ། ཞེས་གསུངས་པ་ལྟར། བལ་རྒྱུའི་བཙུན་མོ་གཉིས་བསུས་ཏེ་ར་ས་འཕྲུལ་སྣང་གཙུག་
ལག་ཁང་དང་། ར་མོ་ཆེའི་གཙུག་ལག་ཁང་གཉིས་བཞེངས་སུ་བཅུག བལ་རྒྱུའི་ལག་རྩལ་པ་མང་པོ་བོད་དུ་
ཕེབས། བོད་དང་བལ་རྒྱུའི་འབྲེལ་བ་དམ་ཟབ་ཏུ་བཏང་ཞིང་ཡུལ་དེ་གཉིས་ཀྱི་སྲིད་འབྱོར་རིག་གསུམ་གྱི་ཐབས་
ལམ་བོད་དུ་སྤེལ་པ་ཡིན་ཡང་། བོད་དུ་བལ་བཟའི་མཛད་རྗེས་ལ་སྣང་ཆུང་དང་རྒྱ་བཟའི་ཕྱག་རྗེས་ལ་འུད་
བསྟོད་བྱས་པ་ནི་ལོ་རྒྱུས་ཀྱི་དངོས་དོན་དང་བྲལ་བའི་གཏམ་འབའ་ཞིག་ཡིན་ལ། དོན་དམ་དུ་ཀོང་ཇོ་བོད་དུ་མ་
ཕེབས་པའི་གོང་གི་ལོ་བརྒྱད་ཀྱི་རིང་ལ་བོད་རྒྱའི་བར་འཁྲུག་ཆེན་ཡང་ཡང་བྱུང་བ་ཕལ་ཆེར་བོད་རྒྱལ་བ་རྒྱའི་ཡིག་
ཚངས་སུ་བཀོད་པས། ཀོང་ཇོ་བོད་དུ་བྱོན་པ་ནི་ཐང་གི་ཁེ་ཕན་དང་མཐུན་པའི་ཇུས་བཀོད་ཅིག་ཀྱང་ཡིན་ནོ། །
རྒྱ་བཟའ་ཕྱི་མ་ཅིན་ཁྲིན་ཀོང་ཇོ་བོད་དུ་བསུས་པ་ནི་ཁྲི་གཙུག་ལྡེ་བཙན་གྱི་ཨ་ཕྱི་རྒྱལ་མོ་འབྲོ་བཟའ་ཁྲི་མ་
ལོད་ཀྱིས་སྲིད་ལ་བཀོད་འདོམས་མཛད་སྐབས་ཀྱི་དུས་བཀོད་ཆེན་པོ་ཞིག་ཡིན། སྐབས་དེར་བཙན་པོའི་རྒྱལ་
རབས་ཉེན་ཁ་ཆེན་པོའི་དུས་ལ་ཐུག་པ་སྟེ། འདུས་སྲོང་མང་བོ་རྗེ་སྐུ་ན་ཕྲ་བའི་དུས་སུ་མགར་ཁྲི་འབྲིང་གིས་བློན་
ཆེན་བྱེད་ཅིང་ཕོ་བྲང་ནང་གི་བྱ་བ་ཐམས་ཅད་བྱེད། སྤུན་མཆེད་གཞན་རྣམས་ཀྱིས་ཕྱི་ཡི་བྱ་བ་ཡོད་ཚད་བྱེད་པ་
ཡིན་པས་དམག་སྲིད་ཀྱི་དབང་ཆ་ཡོངས་རྫོགས་མགར་ཚང་གཅིག་པུར་དབང་བ་དང་བཙན་པོ་ལ་དབང་ངོ་མ་
མེད་སྟབས་བོད་འབངས་ཐམས་ཅད་མགར་ཚང་ལ་བརྩི་ཞིང་བཙན་པོའི་བཙན་པོའི་རྒྱལ་སྲིད་ཤོར་པའི་ཉེན་ཁར་
གཏུག་པའི་རྐྱེན་གྱིས། བཙན་པོ་ཁྲི་འདུས་སྲོང་སྐུ་གཞོན་ནུ་ལས་ཆེར་སྐྱེས་ཏེ། བློན་ཆེན་ལོན་ཡན་དང་ལྐོག་
ཏུ་བློ་བསྡུར། དེ་དུས་ཁྲི་འབྲིང་ཕྱི་རོལ་དུ་མཆིས་པས། བཙན་པོས་རི་དྭགས་རྔོན་པར་ལྗགས་གཡར་ཏེ་དམག་
བསྡུས་ཤིང་། ཁྲི་འབྲིང་ལ་གློ་བ་ཉེ་བ་ཉིས་སྟོང་ལྷག་བཟུང་ནས་བསད། ཕོ་ཉ་བ་མངགས་ཏེ་ཁྲི་འབྲིང་དང་
བཙན་ཟོད་གཉིས་ལ་སྐད་བཏང་ཡང་ཁྲི་འབྲིང་གིས་དམག་ཤུགས་ལ་བརྟེན་ནས་བཀའ་མ་རྩིས། དེར་བཙན་
པོས་རུ་སྣེ་དྲངས་ཏེ་རྒོལ་དུ་ཕྱིན་པ་ལ། གཡུལ་མ་སྤྲད་པར་ཁྲི་འབྲིང་གི་དཔུང་འཐོར་པས། ཁྲི་འབྲིང་གིས་
རང་སྲོག་བཅད། ཁོའི་བློ་ཐུབ་སྙིང་ཉེ་བ་བརྒྱ་ལྷག་ཀྱང་ཉིན་དེར་རང་སྲོག་བཅད་དེ་ཤི། བཙན་བྲོད་ཀྱིས་
རང་གི་འཁོར་སྟོང་ཕྲག་གཅིག་ལྷག་དང་ གཅེན་པོའི་སྲས་མང་བོ་རྗེ་སོགས་ཁྲིད་དེ་ཐང་ལ་མགོ་འཛུལ།
ཝུའུ་ཙེ་ཐེན་གྱིས་སྐུ་སྲུང་ཆིབས་དམག་མཁར་གྱི་ཕྱི་རོལ་དུ་མངགས་ཏེ་བསུ་བ་བྱས། བཙན་བྲོད་ལ་ཧྥུའུ་གོ་
དམག་དཔོན་ཆེན་མོ་དང་། ཞིན་ཡུག་ཝེ་དམག་དཔོན་ཆེན་མོའམ། ཀོས་ཏེ་ཅུན་ཝང་སོགས་ཀྱི་ཆོ་ལོ་སྦྱར་
ཞིང་། སྣེ་ལེན་བཟང་བོ་དང་བཅས་སྐྱེས་མང་བོ་བསྩལ། ཅེས་ཐང་ཡིག་རྙིང་མར་འབྱུང་བ་དང་། བོད་ཀྱི་
ཁོངས་སུ་གཏོགས་པའི་ལྷོ་བལ་སོགས་ངོ་ལོག་པས། འདུས་སྲོང་མང་བོ་རྗེ་མྱ་ལ་གཤེགས་པ་ལས་གློ་བུར་འདས་
ཤིང་སྲས་རྣམས་ཀྱིས་རྒྱལ་སྲིད་དབང་རྩོད་བྱས་པས། གཅེན་པོ་པ་ཚབ་ཚ་ལྷ་བལ་བོ་དང་གཅུང་ལོད་པོ་ལོད་
ཆུང་གཉིས་ཏེ་གསུམ་ཐང་མཚམས་སུ་ཕབ། མནོན་སྣང་གྲགས་དང་ཁེ་རྒུད་མདོ་སྣང་ཟེར་སོགས་བློན་པོ་འགས་
པ
• 37 •



བཙན་པོར་ངོ་ལོག་ཅིང་སེ་རིབ་ཅེས་པའི་སར་ཟིང་འཁྲུག་བྱུང་བ། ཁུ་མང་བོ་རྗེ་ལྷ་ཟུང་བློན་ཆེན་པོར་བསྐོས་
ཀྱང་མ་འགྱངས་པར་དེ་ཡང་བཙན་པོར་ངོ་ལོག། བཙན་པོའི་གཅེན་ཞིག་བལ་ཡུལ་ན་བཞུགས་པ་ཡང་སྡོད་མ་
ཚུགས་པར་རྒྱལ་ས་ལས་བུད། གཞན་ལྷོ་འདུས་སྲེག་ཟེར་བས་བཙན་པོའི་ངོ་ལོག་བྱས་པ་བཅས་བོད་བཙན་
པོའི་སྲིད་དབང་ཆུ་ཀློང་ཆེ་རུ་སྐྱོད་པའི་གྲུ་གཟིངས་ཤིག་དང་འདྲ་བར་ནང་འཁྲུག་གི་འཐོར་རླུང་ཡ་ང་བས་དྲག་ཏུ་
བདས་ཤིང་གར་སྐྱོད་གར་འདུག་གི་ཚོད་མི་ཟིན་པའི་དུས་སུ་སླེབས་ཤིང། དེ་མིན་འཇང་ཚ་ལྷ་དབོན་གྱི་བཙན་
མོར་གང་བསུ་བའི་དོན་ལ་བློན་པོ་ཞང་དང་གཉགས་ནང་མ་འཆམ་པ་བཅས། ནང་ཁུལ་ཧ་ཅང་མི་བདེ་བའི་
གནས་ཚུལ་བྱུང་བ་ཏུང་ཧོང་གཏེར་ཡིག་ཏུ་འདི་ལྟར་འབྱུང་སྟེ། འབྲུག་གི་ལོ་ལ་བབས་སྟེ། ཞེས་བའི་རྗེས་སུ།
དགུན་བཙན་པོ་ཆབ་སྲིད་ལ་མྱ་ལ་གཤེགས་པ་ལས། དགུང་དུ་གཤེགས། ཞེས་དང༌། སྦྲུལ་གྱི་ལོ་ལ་བབ་སྟེ།
བཙན་པོ་སྲས་གཙུག་རུ་དང། ཕྱི་ཁྲི་མ་ལོད་དྲོན་ན་བཞུགས། ལྡེག་རེན་པའ་མནོན་སྣང་གྲགས་དང་། ཁེ་
རྒད་མདོ་སྣང་ལས་སྩོགས་པ་ལོག་སྟེ་བོན་མོ་ན་ལ་ཅེར་ལྡེག་རེན་པ་ལོག་པ་རྣམས་བཀུམ། པོང་ལག་རང་དུ་
བཙན་པོ་གཅེན་ལྷ་བལ་ཕོ་རྒྱལ་ས་ནས་ཕབ། ཅེས་དང་། ཁུ་མང་རྗེ་ལྷ་ཟུང་། བློན་ཆེན་པོར་བཀའ་སྩལད།
དེའི་རྗེས་ལ་གླིང་རིངས་ཙལ་དུ་ཁུ་མང་བོ་ལྷ་ཟུང་ལ་བཀྱོན་ཕབ། དབའས་ཁྲི་གཟིགས་ཞང་ཉེན་བློན་ཆེན་ཕོར་
བཀའ་སྩལད། སེ་རིབ་ལོག་པར་ལོ་གཆིག་། ཅེས་དང་། རྟའི་ལོ་ལ་བབ་སྟེ་ཞེས་པའི་འཕྲོར། ལྷོ་འདུས་
སྲེགས་ལ་བཀྱོན་ཕབ། ཅེས་འབྱུང་བ་ལྟར་དང་། རྒྱུའི་ཕྱོགས་སུ་ཡང་ཐང་ཀོའི་ཙུང་སྤུན་མཆེད་ཀྱི་དུས་སུ་སྲིད་
དབང་ཉམས་རྒུད་དུ་ཕྱིན་པས་ཕྱོགས་གཉིས་ཀས་ཕྱིའི་འཁྲུག་ལོང་ཐེག་མི་ཐུབ་པའི་མཚོད་དུ་གྱུར་བས། ཅིན་
ཁྲིན་ཀོང་ཇོ་བོད་དུ་བསུ་རྒྱུ་ནི་ནང་བདེ་ཕྱི་འཇགས་ཡོང་བའི་ཇུས་ཆེན་ཞིག་ཡིན་པ། ཅིན་ཁྲིན་ཀོང་ཇོ་བོད་ལ་
ཕེབས་དུས་རྒྱ་ནག་རྒྱལ་བོས་ཁད་རིང་བའི་སར་སྐྱེལ་མ་བྱས་པས་ཤེས་ཐུབ་པས། རྒྱུ་ལ་གཉེན་འཛིན་པ་ནི་བོད་
ཀྱི་ལོ་རྒྱུས་སྟེང་བྱུང་བའི་ཆབ་སྲིད་ཀྱི་ཚོང་ཆེན་ཞིག་ཏུ་ངེས་པ་ཡིན་ནོ། ། ། །
དྲུག་པ། ཡུལ་ཁམས་དབང་རིས་སུ་བགོ་བ།
རྒྱལ་བོའི་ཡུལ་ཁམས་བློན་པོ་དང་ཡབ་འབངས་ཡུམ་མཚམས་ཀྱི་རུས་ཚན་ཁག་ཆེ་བ་དག་ལ་དབང་རིས་སུ་
སྩོལ་པའི་སྲོལ་འདི་ནི་གནའ་ནས་བོད་ཀྱི་རྒྱལ་ཕྲན་སོ་སོར་དར་ཁྱབ་ཆེ་བའི་སྲིད་ཇུས་ཤིག་ཡིན་ཏེ། ཟིང་པོ་རྗེ་ཁྲི་
སྟག་སྐྱ་བོའི་བློན་པོ་མཉན་འཛི་ཟུང་ནག་པོས་འཁུས་ཏེ་སྟག་སྐྱ་བོ་བསད། ཡུལ་སྤེལ་རབ་སྡེ་བཞི་དང་ཀླུམ་ཡ་
གསུམ། ཟིང་བོ་རྗེ་ཁྲི་པངས་སུམ་ལ་ཕུལ་པའི་བྱ་དགར་མཁར་སྡུར་བ་ཞེས་པས་བཅད་དེ་ཀླུམ་ཡ་གསུམ་གྱི་སྨད་
མཉན་འཛི་ཟུང་གི་བྲན་དུ་བྱིན་པ་དང་། གནམ་རི་སྲོང་བཙན་གྱི་རིང་ལ་མྱང་དབས་མནོན་གསུམ་གྱིས་ཟིང་བོ་
རྗེ་ཁྲི་པངས་སུམ་གྱི་སྲིད་བརླགས་ཏེ་སྤུ་རྒྱལ་བཙན་པོའི་ཕྱག་ཏུ་ཕུལ་པ་ལ། གནམ་རི་སློན་བཙན་གྱིས་ཕྱག་ལྕག་
གིས་དྲས་ཏེ། མྱང་ཙེང་སྐུའི་བྱ་དགར། གཉན་འཛི་ཟུང་གི་མཁར་སྡུར་བ་དང་། བྲན་ཁྱིམ་སྟོང་ལྔ་བརྒྱའ་
སྩལ་ཏོ། ། དབའས་དབྱི་ཚབ་ཀྱི་བྱ་དགའར། ཟ་གད་གཤེན་གྱི་ཡུལ་ས་དང་། མལ་དྲོ་ཕྱོགས་ནས་བྲན་
ཁྱིམ་སྟོང་ལྔ་བརྒྱའསྩལ་ཏོ། ། མནོན་འདྲོན་པོའི་བྱ་དགའར། ཁོ་ནའི་པུ་ནུ་བོ་མནོན་ལ་ཕྱོགས་པ་བྲན་ཁྱིམ་
• 38 •



སྟོང་ལྔ་བརྒྱའ་སྩལ་ཏོ། །ཚེས་པོང་ནག་སེང་གི་བྱ་དགའར་འོན་གྱི་སྨོན་མཁར་ནས། བྲན་ཁྱིམ་སུམ་བརྒྱའ་སྩལ་
ཏོ། །ཞེས་ཏུང་ཧོང་གཏེར་ཡིག་ཏུ་འབྱུང་བ་དང་། རྒྱལ་རབས་གཞན་གྱི་སྐབས་སུའང་འདི་འདྲའི་ཇུས་སྲོལ་
ཡོད་པ་ལ་བཟང་ངན་གྱི་ཕྱོགས་གཉིས་སྣང་སྟེ། བཟང་ཕྱོགས་ནས་བལྟས་ན། བཙན་པོར་གློ་བ་ཉེ་ཞིང་དཔའ་
མཛངས་རྟུལ་ཕོད་པའི་དྲག་བློན་དག་གིས་ཇི་སྲིད་བཙན་པོའི་ལས་ཀ་བསྒྲུབས་ཤིང་བྱས་རྗེས་ཆེ་བ་དེ་ལྟར་རང་ལ་
སྩོལ་པའི་ཡུལ་འཁོར་རྒྱ་ཆེ་ཞིང་བྲན་ཁྱིམ་མང་བར་འགྱུར་བས། ཁོ་ཚོའི་བློ་གྲོས་དང་མཐུ་སྟོབས་གཟེངས་སུ་
བསྟོད་པ་ལ་ཕན་ཆེ་བ་སྟེ། མྱང་དབས་མནོན་དང་གསུམ། ཚེས་པོང་སྲིན་དང་བཞིས། གློ་བ་ཉེ་ནས།
བྲན་ཁྱིམ་མང་བོ་དང་ཡུལ་ཆེན་པོ་སྩལ་ཏོ། །བཙན་པོའི་བློན་པོར་བཅུག་གོ། ཅེས་པ་ལྟར། རྒྱལ་རབས་གང་
ལ་ཡང་བཟང་བོའི་དཔང་བསྟོད་པ་དང་་དམན་པའི་གཉའ་གནོན་པའི་བཟང་ངན་ཤན་འབྱེད་ཀྱི་སྲོལ་ཁྲིམས་
བཟང་བོ་ཞིག་ངེས་པར་དགོས་གལ་ཆེ་ལ། བཟང་ལན་ཆུ་དང་། ངན་ལན་ཇས་འཇལ་ན་མཐའ་མ་རང་ཉིད་
བརླག་པ། ཟིང་བོ་རྗེ་སྟག་སྐྱ་བོས་མཉན་འཛི་ཟུང་ནག་པོས་ཕན་གཏམ་གནད་དུ་ཕོག་པ་བརྗོད་པ་ལ་ཉན་མ་
འདོད་པས་ཕྱིར་འཁུས་ཏེ་སྲིད་བརླགས་པ་ལྟ་བུར་འགྱུར་ཞིང༌། ནམ་རྒྱུན་རང་ཉིད་ཀྱི་ཡོན་ཏན་ཕྱིར་མངོན་
པར་མི་སྤྲོ་བའི་མཛངས་མི་སྟོབས་ལྡན་སྔོག་པ་ལའང་ཕན་རེ་ཆེ་བ། སེང་གོ་མྱི་ཆེན་གྱིས། དགས་ཀྱི་བསེན་
མཁར་ལ། མདུང་མོ་ཐབས་གཆིག་གིས། འབྲོག་མོ་ཐང་གང་ཐོབ།ཅེས་པ་ལྟར་དྲག་རྩལ་ལ་མངའ་བརྙེས་པའི་
དཔའ་བོ་དང་བློན་པའི་ནུས་པ་ཕྱིར་སྔོག་པ་ལ་ཕན་པར་སྣང་ངོ༌་། །
ཡིན་ན་ཡང་། བཙན་པོའི་མངའ་ཁོངས་སོ་སོར་བཅད་དེ་དབང་རིས་སུ་བགོ་བའི་ཕྱོགས་གཞན་ནི་སྐྱོན་སྐྱེད་
པར་བྱེད་པ་དེ་ཡིན། གློ་བུར་གོ་ས་ཆེན་པོ་ཐོབ་ཅིང་བྱ་དགའ་རྒྱ་ཆེ་བ་མངའ་བརྙེས་ན་གཞན་རྣམས་ཀྱིས་ཕྲག་
དོག་བྱེད་པ་མིའི་རང་བཞིན་ཡིན་པས། བཙན་པོ་དང་རྒྱལ་ཁབ་ཀྱི་བྱ་བ་ཙག་ཙུག་མང་བོར་དུས་རྒྱུན་ཕྱིར་རྒྱུག་
ནང་བྲེལ་གྱིས་དོན་དག་མང་བོ་སྒྲུབ་པའི་ཞི་བློན་སྐོར་ཅིག་ལ་དེ་འདྲའི་གོ་སྐབས་ནམ་ཡང་མེད་པས་བྲན་ཁྱིམ་སྟོང་
ལས་བརྒལ་བ་ལྟ་ཞོག བརྒྱ་ཕྲག་ཐོབ་པ་ཡང་ཤིན་ཏུ་དཀའ་ཕྱིར། དེ་དག་གིས་འཁུ་ལྡོག་བྱེད་པ་ཆོས་ཉིད་
ཡིན་ཏེ། གནམ་རི་སྲོང་བཙན་གྱིས་མྱང་དབས་མནོན་སོགས་ཀྱིས་ཟིང་བོ་རྗེའི་སྲིད་བརླག་པའི་བྱ་དགར་བྲན་
ཁྱིམ་དང་ཡུལ་དང་ཡུལ་ཁམས་མང་པོ་བྱིན་པས། སྔར་གྱི་བཙན་པོའི་གཉེན་འབངས་དབང་ཆེ་བ་དག་མ་
རངས་ཏེ་ངོ་ལོག་བྱས་པ་ལ། ཏུང་ཧོང་གཏེར་ཡིག་ཏུ། ཡབ་འབངས་ནི་འཁུས། ཡུམ་འབངས་ནི་ལོག
གཉེན་ཞང་ཞུང་། མཛོ་སུམ་པ། ཉག་ཉོ་དགས་པོ། ཀོང་པོ། མྱང་པོ་ཀུན་ཀྱང་ལོག ཡབ་གནམ་རི་སློན་
བཙན་དུག་བོན་ཏེ་བཀྲོངས། ཞེས་པའི་དོན་ཚབས་ཆེ་བ་བསྐྱེད་པའི་ཉེར་ལེན་གྱི་རྒྱུ་ནི་ཡུལ་ཁམས་དབང་རིས་
བཅད་པ་དེ་ཡིན། གཞན་ཡང་། བློན་པོའི་ཡུལ་ཁམས་ཆེ་དྲགས་ན་ས་ཁུལ་དེ་གའི་རྒྱལ་བོ་རང་དུ་འགྱུར་བས་
བཙན་པོའི་བཀའ་ལས་ཁོ་ཚོའི་ཚིག་བརྩི། བཙན་པོའི་ལས་བས་ཁོ་ཚོའི་དོན་གཉེར་བར་འགྱུར་བས། བཙན་
པོ་ལ་ངོ་ལོག་པའི་ཉེན་ཁ་ཤིན་ཏུ་ཆེ། རྒྱལ་བོ་སྲོང་བཚན་སྒམ་པོའི་དུས་སུ། བཙན་པོ་ཡབ་སྲས་གཉིས་ཀྱི་བློན་
པོ་ཆེ་བ་ཁྱུང་བོ་སྤུང་སད་ཟུ་ཙེས་ངན་གཡོ་བཤམས་ཏེ་བཙན་པོ་དགྲོང་རྒྱུའི་སྲ་བཤམས་པ་མགར་ཡུལ་ཟུང་གིས་མ་
ཚོར་བ་མིན་ན་བཙན་པོ་གསོལ་སྟོན་དུ་དགྲོང་ངེས་པ་ལྟར་རེད། དེ་བས་ཡུལ་ཁམས་དབང་རིས་སུ་གཅོད་པའི་
• 39 •



ཐབས་འདིར་ཁེ་ལས་ཉེན་ཆེའོ། རྒྱལ་བོ་སྲོང་བཙན་སྒམ་པོས་འདིའི་ཕྱོགས་ལ་དོ་སྣང་བྱས་ཚོད་སྣང་ཡང་།
དེའི་རིང་གསར་དུ་བཟོས་པའི་ཁྲིམས་ཡིག་དག་ན། ཡུལ་གྱི་དབང་རིས་རྣམ་པ་བཅོ་བརྒྱུད་ནི། ། དབུ་རུ་ཤོད་
ཆེན་བཙན་པོ་མངའ་བདག་ཡུལ། །ཕོ་བྲང་སྣེ་ཆེ་བཙན་པོ་རྒྱལ་འབངས་ཡུལ། ། ཡར་ལུང་སོག་ཁ་ཁུ་དང་་་་
གཉགས་ཀྱི་ཡུལ། །ཡ་འབྲོག་གངས་ཁྱིམ་ཀུ་རིངས་སྡེ་ལྔའི་ཡུལ། །འཆིང་ང་འཆིང་ཡུལ་མགོས་དང་སྣུབས་ཀྱི་
ཡུལ། །བྱ་འུག་ས་ཚིགས་དྲང་རྗེ་ཕ་ལྔའི་ཡུལ། །བྲད་དང་ཞོང་བ་སྣ་ནམ་ཡུལ་དུ་བཅད། །བྲག་རུམ་སྟོད་སྨད་ཚེ་
སྤོང་ཡུལ་དུ་བཅད། །གཙང་སྟོད་གཙང་སྨད་འབྲོ་དང་ཁྱུང་བོའི་ཡུལ། །ཀླུངས་ཤོད་ནམ་པོ་འདུ་དང་ཕྱུགས་
མཚམས་ཡུལ། །འཕན་ཡུལ་སྟོང་སྟེ་འབྲོ་དང་རྨ་ཡི་ཡུལ། །ཉང་རོ་གྲོམ་པ་འབྲེ་དང་ལྕེ་ཡི་ཡུལ། ཤངས་དང་གླུ་ཕྱི་རི་
དང་གླུ་ཡི་ཡུལ། །ཡུང་བ་ཆེ་ཆུང་བྲན་ཀའི་ཡུལ་དུ་བཅད། །ཞ་གད་སྡེ་གསུམ་བློན་པོ་སྦས་ཀྱི་ཡུལ། །ནམ་ར་ཆག་
གོང་འབྲི་དང་ཆག་གི་ཡུལ། །འདམ་ཤོད་དཀར་མོ་ཕྱ་དང་རྭ་ཡི་ཡུལ། །མདོ་ཁམས་མདོ་ཆེན་རྒོད་སྟོང་སྡེ་བརྒྱད་
ཡུལ། །ཞེས་པ་ལ་སྲིད་ཁམས་དབང་རིས་བརྟན་འཇགས་སུ་གཏོང་བ་དང་། ནང་བློན་བཟང་བོས་ནང་གི་དོན་
གཉེར་བ་དང་ཕྱི་བློན་བཙན་པོས་ཕྱིའི་དགྲ་འདུལ་བ་མ་གཏོགས་གང་གིས་ཕབ་པའི་ཡུལ་དེ་བློན་པོ་རང་གི་བྲན་དུ་
ཕུལ་པའི་སྲོལ་མེད་པར་བྱས་པས་ལེགས་པར་སྣང་ཡང་། ཡུལ་གྱི་དབང་རིས་དེ་ལྟར་བཅད་པ་ནི་རུས་ཚན་ལྟར་
བྱས་ཤིང་། དེ་ཡང་བཙན་པོ་རིམ་བྱོན་གྱི་ཕ་ཚན་དང་ཡུམ་འབངས་ཀྱི་རུས་ཚན་ཆེ་བ་དག་གཙོར་བྱས་པས་ནང་
ཁུའ་གྱི་མཐུན་སྒྲིལ་ལ་ཧ་ཅང་གནོད་དེ། འཇང་ཚ་ལྷ་དབོན་གཉགས་ཀྱིས་གྲོངས་པ་དང་། མུ་ཏིག་བཙན་པོ་
སྣ་ནམ་པས་བསད་པ། མུ་ནེ་བཙན་པོ་ཚེ་སྤོང་པས་བརླག་པའི་ཡང་སྙིང་འཇང་དང་གཉགས། སྣ་ནམ་པ་
དང་ཚེ་སྤོ་པའི་བར་གྱི་འགལ་བ་ཡིན་ཞིང་། དེ་ལྟའི་རུས་ཚན་ནང་འགལ་གྱི་ཤུགས་རྐྱེན་ངན་པས་ལོ་རྒྱུས་ཀྱི་
དངོས་དོན་མང་བོ་འཁྱོག་བཤད་ཀྱིས་བསླད་དེ་ཁྲི་སྲོང་ལྡེ་བཙན་རྒྱ་ཚར་བྱས་པ་དང་། ཁྲི་ལྡེ་ཡུམ་བརྟན་བཙན་
པོའི་གདུང་རྒྱུད་མ་ཡིན་པར་བཤད་པ་ལྟ་བུ་མང་དུ་ཡོད་པ་ལོ་རྒྱུས་ཀྱི་གཞུང་ལ་འདྲིས་ཆ་ཅན་ཞིག་གིས་བལྟས་ན་
ག་ས་གར་རྙེད་སླའོ། །གཞན་དུ་ན་སྲོང་བཙན་སྒམ་པོའི་རིང་གི་ཕྱག་རྒྱ་དྲུག་ཅེས་པར། བཀའ་རྟགས་ཀྱི་ཕྱག་རྒྱུ་
སྒྲོམ་བུ། ཁྲོམ་རྟགས་ཀྱི་ཕྱག་རྒྱུ་རུ་མཚོན། ཡུལ་རྟགས་ཀྱི་ཕྱག་རྒྱ་སྐུ་མཁར། ཆོས་རྟགས་ཀྱི་ཕྱག་རྒྱ་ལྷ་ཁང༌།
དཔའ་རྟགས་ཀྱི་ཕྱག་རྒྱ་སྟག་སློག མཛངས་རྟགས་ཀྱི་ཕྱག་རྒྱུ་ཡིག་ཚངས་ཞེས་པ་ལ་ཡང་དྲག་ཕྱུག་ཞི་ཕོངས་།
དཔའ་རྒོད་འཇམ་ཞུམ་གྱི་ཁྱད་པར་ཞིག་ངང་གིས་གསལ་ལོ། །
གཞན་ཡང་། བོད་ཀྱི་རྒྱལ་རབས་ལོ་རྒྱུས་དང་རྡོ་བརྐོས་ངོས་ཤུས་ཡི་གེ་སོགས་སུ། བློན་པོ་གང་ཞིག་
བཙན་པོར་ངོ་ལོག་པའི་ཚེ་དེའི་ཁྱིམ་རྒྱུད་ཕ་གཞིས་དང་བཅས་པ་གཞུང་བཞེས་གནང་ཞིང་བུ་རབས་ཚ་རྒྱུད་ཆེ་ཕྲ་
ཀུན་ཡུལ་མཐར་སྤྲུགས་ཏེ་ནམ་ཡང་སྲིད་ལ་གདོན་རྒྱུའི་གོ་སྐབས་གཏན་མེད་དུ་གཏོང་བའི་སྲོལ་འདི་ནི་ཆེས་མི་
རིགས་ཏེ། བློན་ཆེན་པོ་མགར་གྱི་གདུང་རྒྱུད་ཁྲི་འབྲིང་དང་བཙན་བྲོད་ཀྱི་ཉེས་བྱས་ལ་བརྟེན་ནས་མགར་གྱི་བུ་
རྒྱུད་ཡོངས་སུ་བརླགས་པ་དང༌། ཁྱུང་བོ་སྤུང་སད་ཟུ་ཙེས་གཡོ་ཐབས་ཀྱིས་རང་མགོ་བཅད་པ་བུས་བཙན་པོར་
ཕུལ་པས་སྲིད་ནོར་མ་ཤོར་པ། སྟག་སྒྲ་ཀླུ་གོང་བྱས་རྗེས་ཆེ་བས་བུ་རབས་ནམ་ཡང་དངུལ་གྱི་ཡི་གེ་ལས་མི་ཕབ་
ཅིང་སྲོག་སྲིད་ལ་མི་དབབ་པར་བཙན་པོས་ཞལ་མནའ་བོར་པ་ སོགས་ གཅིག་ མཐོ་བས་ཀུན་མཐོ་བ་དང་།
-
• 40 •



གཅིག་ཉེས་པས་ཚང་མར་བཀྱོན་ཕབ་པའི་སྲོལ་ཞིག་ཕྱིས་སུ་ཡང་དུས་ཡུན་ཤིན་ཏུ་རིང་པོར་གནས་ཡོད་དོ། །
བདུན་པ། འདུན་མོལ་གྲོས་ཚོགས་བསྡུ་བ།
དེ་ཡང་ལོ་རྒྱུས་རྣམས་སུ་རྒྱལ་ཕྲན་བཅུ་གཉིས་དང་སིལ་མ་ཞེ་གཉིས་གཅིག་འོག་གཅིག་མ་འདུས་པར་བོད་
ཀྱི་རྗེར་གཏུབ་པ་མ་བྱུང་བའི་ཚེ། ཡབ་འབངས་རུས་དྲུག་དང་བོན་ཤེས་པ་ཅན་མི་དྲུག་གམ་བཅུ་གཉིས་མཆིད་
བགྲོས་ནས་རྗེ་འཚོལ་དུ་ཕྱིན་པར་བསྟན་པ་ནི། བོད་ཀྱི་སྲིད་དོན་དང་འབྲེལ་བའི་མཆིད་བགྲོས་པའི་ཐོག་མ་
དང་གྲོས་ཚོགས་ཆེས་གལ་ཆེ་བ་ཞིག་ཡིན་པར་མངོན་པས། བོད་ཀྱི་ལོ་རྒྱུས་སུ་སྲིད་དོན་གྲོས་མོལ་གྱི་སྲོལ་ཡོད་པ་
འདི་ནས་མགོ་ཚུགས་པར་སྨོས་ཆོག སྲིད་དོན་གྲོས་ཀྱིས་གཅོད་པའི་སྲོལ་བྱུང་བ་ནི་མིའི་རིགས་ཀྱི་ལོ་རྒྱུས་སུ་
སྲིད་ཀྱི་སྒྲིག་འཛུགས་འཐུས་ཚང་དུ་ཕྱིན་ཅིང་དམངས་གཙོའི་ལམ་ལུགས་དངོས་སུ་ཚུགས་པའི་མངོན་རྟགས་གལ་
ཆེན་ཞིག་ཡིན་ཕྱིར། འདུན་མོལ་གྲོས་ཚོགས་བསྡུ་བའི་སྲོལ་བྱུང་བ་འདིས་སྲིད་ཇུས་ལག་བསྟར་དང་། ཆོས་
སྲོལ་གཏན་འབེབས། དམག་གཏོང་ནོར་སྒྲུབ། རྒྱལ་ཁམས་གོང་འོག་མཐུན་སྒྲིལ་གཅིག་མཐུན་བཅས་ལ་ནུས་
པ་ཆེན་པོ་ཐོན་པས། རྒྱལ་སྐྱོང་སྲིད་བྱུས་ཀུན་གྱི་སྔོན་འགྲོ་དང་རྩ་བ་ལྟ་བུར་གྲུབ་པས་འདིར་འདུན་མ་གྲོས་ཀྱིས་
གཅོད་པའི་ཚུལ་ཅུང་ཟད་གླེང་པ་ལ་གཉིས། སྲིད་མོལ་དང་ཆོས་ཚོགས་གཉིས་སོ། །
དང་པོ་ནི། གོང་དུ་བསྟན་པ་ལྟར་ཏུང་ཧོང་གཏེར་ཡིག་གི་དོན་ཆེན་གནད་བསྡུས་ཀྱི་ལོ་ཚིགས་སུ་ཡང་།
སྲོང་བཙན་སྒམ་པོའི་དབོན་སྲས་མང་སྲོང་བཙན་གྱི་རིང་ལ་བློན་པོ་མགར་ཕ་སྤད་ཀྱིས་སྲིད་དོན་གྲོས་བསྡུར་བྱེད་
པའི་སྲོལ་ཁྱབ་གདལ་དུ་བཀོལ་གྱིན་ཡོད་པར་མ་ཟད། ལོ་རེའི་འདུ་ཚོགས་ཀྱི་གྲངས་ཀ་དང་རྣམ་པ་གཏན་ཕབ་
བཟོས་ཡོད་པར་བསྟན་ཏེ། དེ་ལས། བྱ་གགི་ལོ་ལ། བཙན་པོ་དབྱར་སྟོད་ཕོ་དམ་མདོ་བཞུགས་ཤིང་།
དབྱར་སྨད་སུམ་ཆུ་བོར་སྤོ་སྟེ། འདུན་མ་འདོང་ཀའི་ནེ་ཙོ་ལུང་དུ་མགར་བཙན་སྙ་ལྡོམ་བུ་དང་། ཁྲི་འབྲིང་
བཙན་བྲོད་གཉིས་གྱིས་བསྡུ་སྟེ། འབྲོག་མཁོས་ཆེན་པོ་བགྱིས། དགུན་ཕོ་བྲང་ ཤངས་ཀྱི་རབ་ཀ་ཙལ་དུ་
གཤེགས་ཤིང་། མདུན་མ་དུངས་གྱི་སྟག་ཙལ་དུ་བསྡུ་སྟེ། མུན་མགི་རྐང་ཏོན་བགྱིས། ཕ་ལོས་བཀུག་པར་ལོ་
གཅིག་ཅེས་ལོ་རེར་དབྱར་དགུན་གྱི་འདུན་ཚོགས་གཉིས་སྐོང་འཚོགས་བྱེད་པའི་སྲོལ་ཡོད་པ་གསལ་བར་བསྟན་
ཅིང་། ཁྱད་པར་དུ་བཙན་པོ་ཁྲི་འདུས་སྲོང་སྐུ་གཞོན་དུས་རྒྱལ་སྲིད་བཞེས་པས་དབྱར་འདུན་དང་དགུན་
འདུན་གྱི་གྲོས་ཚོགས་ལ་མདོ་སྨད་ས་ཐག་རིང་བས་ཡུལ་དེ་གའི་དཔོན་རིགས་རྣམས་དུས་ལྟར་མི་ཐོན་པར་་
དམིགས་ཏེ། མདོ་སྨད་ཀྱི་འདུན་མ་ཞིག་ཀྱང་ལོ་ལྟར་བསྡུ་པའི་སྲོལ་གསར་དུ་ཕྱེ་ཞིང༌། འདུན་མའི་གྲོས་
ཚོགས་བསྡུ་བ་ནི་ལོ་རེའི་སྲིད་དོན་གྱི་གྲུབ་ཆ་གཙོ་བོ་ཞིག་ཏུ་གྱུར་པ་ནི་བཙན་པོ་ཡབ་སྲས་འདི་གཉིས་ཀྱི་རིང་ལ་
བྱུང་ཐང་ཡང་། སྤྱིར་གྲོས་ཚོགས་བསྡུ་བའི་སྲོལ་གཉའ་ཁྲིའི་གོང་ནས་ཡོད་པ་གོང་ནས་བཤད་པ་ལྟར། བཙན་
པོ་རྣམས་རྒྱལ་ཁབ་ཀྱི་བྱ་བ་གལ་ཆེ་བ་དག་རང་ཉིད་ཀྱི་འདོད་བློ་ལྟར་བརྒྱ་ཁ་གཅིག་གཅོད་མི་བྱེད་པར་ཞང་བློན་
མཉམ་དུ་འཚོགས་ནས་གྲོས་བསྡུར་ཅིང་ཐག་གཅོད་པའི་སྲོལ་ཡོད་པ། སྲོང་བཙན་སྒམ་པོའི་རིང་ལ་ནངས་ལྟར་
ཞི་དྲག་གི་བློན་པོ་ཆེ་ཕྲ་ཀུན་བཙན་པོའི་མདུན་དུ་ཕྱག་འབུལ་སྲིད་ཞུར་ཕེབས་པ་ལ། ཉིན་ཞིག་དགུང་བློན་ཆེན་
• 41 •



མོ་མགར་དང་ཐོན་མི་གཉིས་ལ་བལ་རྒྱའི་བཙུན་མོ་གཉིས་གདན་འདྲེན་པའི་ཐུགསསྨོན་བཏོན་པས། བློན་ཆེན་
པོ་དེ་གཉིས་དང་ཕྱི་ནང་བར་གསུམ་གྱི་བློན་པོ་སྟེ་གཙོ་བོ་མི་དྲུག་འཚོགས་ཏེ་རྟེན་གྱི་ཤ་གཟུག་དྲུག་བྱུང་བ། ཤ་
ཁོག་མ་ཉམས་པ་ཅིག་བྱུང་པ་དང། རྟེན་འབྲེལ་འགྲིག་པས་གྲོས་ཐག་ལེགས་པར་ཆོད་པའི་ཚུལ་རྒྱལ་རབས་
གསལ་མེ་སོགས་སུ་གསལ་བར་འཁོད་པ་དེ་ལྟར་ཡིན་ལ། བཙན་པོ་འདིའི་རིང་གཏན་ཕབ་མཛད་པའི་ཁོས་
ཆེན་པོ་དྲུག་ཅེས་པའི་ནང་གི་ཞང་གསུམ་བློན་བཅས་དབུས་ཀྱི་འདུན་ས་འཛིན། ཞེས་པ་ཡང༌། བཙན་པོའི་
གཉེན་ཚན་དུ་གྱུར་བའི་སྣ་ནམ་དང༌། མཆིམས་དང་། འབྲོ་སྟེ་ཞང་གསུམ་དང་། ཁུ་དང་། མགར་དང་།
སྦ་དང་། འགོས་བཅས་བཞིས་བཙན་པོའི་བཀའ་ལྟར་ཆབ་སྲིད་ཀྱི་འདུན་མ་བགྲོས་ཤིང་རྒྱལ་ཁབ་ནང་གི་སྲིད་
གཉེར་བ་ཡིན་པས། དོན་ཆེན་གྲོས་བསྡུར་བྱེད་དགོས་པ་ཁྲིམས་ཡིག་ཏུ་གཏན་ཕབ་བྱས་པར་མ་ཟད། བཙན་
པོ་རང་གི་བཀའ་ཡིན་ཡང་ནོར་འཁྲུལ་མཆིས་ན་འཆོས་སུ་རུང་བས་བཀའ་ཡོ་འགལ་ཆོས་པའི་བློན་པོའི་རིམ་པ་
བྱས་པ་འདི་མི་རིགས་གཞན་གྱི་ཆབ་སྲིད་ལམ་ལུགས་ལ་མེད་པ་འདྲའོ། །
དེ་ལྟར་བོད་བཙན་པོའི་སྲིད་དབང་གི་སྒྲིག་འཛུགས་ནི། བཙན་པོ་དང་དགུང་བློན་ཆེ་འབྲིང་ཆུང་གསུམ།
ནང་བློན་ཆེ་འབྲིང་ཆུང་གསུམ། བཀའ་པོ་འགལ་འཆོས་པ་ཆེ་འབྲིང་ཆུང་གསུམ་བཅས་ཞི་དྲག་གི་བློན་པོ་ཆེ་
འབྲིང་ཆུང་བ་ཀུན་གྲོས་བསྡུར་གྱིས་སྲིད་དོན་ཐག་གཅོད་པའི་སྲོལ་ཡོད་པ་ཕྱིས་སུ་རྒྱུན་འབྱམས་སུ་སྤེལ་བ་ཡིན་ལ།
གྲོས་ཚོགས་ཀྱི་ཆེ་ཆུང་གི་རིམ་པ་ལ། མོལ་ཆེན། བློན་ཚོགས། དབྱར་དགུན་འདུན། མདོ་སྨད་ཀྱི་འདུན་
མ་སོགས་དུ་མ་ཡོད་དེ། མོལ་ཆེན་ནི། ལྡེའུ་ཆོས་འབྱུང་རྒྱས་པ་ལས། རྒྱལ་བོ་སྲོང་བཙན་སྒམ་པོས་ཡུལ་
ཡར་ལུང་སོག་ཁ་རུ་སྤུར་རྒྱལ་གྱི་མངའ་རིས་སུ་བསྡུས་པའི་བོད་ཐམས་ཅད་འཚོགས་ནས་ཞེས་འབྱུང་བ་ལྟ་བུས་
མཚོན་ཏེ་འབངས་མི་ཚོགས་སུ་ཕེབས་ངེས་པ་ལ་ཁྲོམ་ཚོགས་ཆེན་པོའི་སྒོ་ནས་སྲིད་དོན་ཁྱབ་བསྒྲགས་བྱེད་པ་དང༌།
བློན་ཚོགས་ནི། རིམ་པ་ངེས་ལྡན་དུ་བྱས་པའི་བློན་ཚོགས་ཆེ་ཆུང་གང་རུང་སྐོང་ཚོགས་བྱེད་པ་སྟེ། ཉང་རལ་
ཆོས་འབྱུང་དུ། སྲས་མུ་ནེ་བཙན་པོ་ལ་ཆབ་སྲིད་འབོགས་པར་བཞེད་དེ། བློན་པོ་ཞང་བུ་རི་བཙན་ལ་བསྐོ་
བར་དགོངས་པས་རྒྱལ་བོ་ཡབ་སྲས་དང་། བློན་པོ་ཞང་རྒྱ་ཚ་ལྷ་སྣང་། བུ་འུ་རིང་བཙན་པོ་དང་། རྒྱལ་བློན་
གསུམ་དབུ་རྩེའི་བར་ཁང་གི་རྔ་ཁང་ན་འཚོགས་པ་ཞེས་པ་ལྟ་བུར་སྲིད་དོན་གལ་ཆེ་བ་གསང་ཐབས་སུ་སྐོང་ཚོགས་
བྱེད་པའོ། །དགུན་འདུན་ནི། ལོ་སྔོན་མའི་བྱ་བའི་མཇུག་སྡོམ་དང་ཕྱི་ལོའི་ཇུས་མོལ་འདུ་བའི་གྲོས་ཚོགས་ཤིག་
སྟེ་གཙོ་བོ་དབུས་གཙང་ཕྱོགས་སུ་བསྡུ་བ་དང་། དབྱར་འདུན་ནི། ལོ་མགོར་གཏན་ཕབ་ཟིན་པའི་སྲིད་བྱུས་
ལག་བསྟར་ལ་རྒྱུས་ལོན་དང་དངོས་གནས་གནད་དོན་གསར་བ་གྲོས་ཀྱིས་གཅོད་པའོ། །མདོ་སྨད་ཀྱི་འདིན་མ་ནི།
གཙོ་བོ་མདོ་སྨད་ཀྱི་སྲིད་དོན་བགྲོས་པའི་ཚོགས་འདུ་ཞིག་ཡིན་ལ། དེར་ཡང་དབྱར་དགུན་གྱི་འདུན་མ་རེ་ཡོད་
པ་མདོ་སྨད་ཀྱི་ཡུལ་ཞིག་ཏུ་སྐོང་ཚོགས་བྱེད་པ་ཡིན་ནོ། །
གཉིས་པ་ནི། སངས་རྒྱས་ཆོས་ལུགས་བོད་དུ་ཕེབས་པའི་རྗེས་སུ་རིམ་གྱིས་བྱུང་པའི་ཆོས་སྤྱོད་ཀྱི་གནད་
དོན་གྲོས་བསྡུར་བྱེད་པའི་ཚོགས་འདུ་ཆེ་ཆུང་ཀུན་ལ་བྱ་ཞིང་། དེ་ཡང་སྲོང་བཙན་སྒམ་པོ་ནས་ཐོག་མར་མགོ་
ཚུགས། ཁྲི་སྲོང་ལྡེའུ་བཙན་གྱི་རིང་ལ་རྒྱ་ཆེར་སྤེལ་བ་ཞིག་རེད། དཔྱིད་ཀྱི་རྒྱལ་མོའི་གླུ་དབྱངས་སུ། དུས་
•
•



དེར་རྗེ་བློན་གཙུག་ལག་ཁང་བརྩིགས་པའི་བཀའ་བགྲོས་ནས་འབངས་རྣམས་བསྡུས་ཏེ། ཞང་པོ་རྒྱུའི་ཡུལ་
མཐོང་བའི་མཁར་ཞིག་རྩིག་གམ། ཤེལ་གྱི་མཆོད་རྟེན་ཤར་རི་དང་མཉམ་པ་ཞིག་ཚིག་གམ། གཙང་བོ་སྦུབས་
སུ་འཇུག་གམ། ལྷ་ཁང་བྲེ་ཚད་ཙམ་ཞིག་རྩིག་གམ། ཞེས་འདམ་ཀ་བཏང་བས་གཞན་རྣམས་བློའི་ཡུལ་ལས་
འདས་ཏེ་ལྷ་ཁང་བརྩིག་པར་ཁ་འཆམ། ཞེས་པ་ལྟར་ཆོས་ཀྱི་རྟེན་གཞི་ལྷ་ཁང་བརྩིགས་པ་ཀུན་གྲོས་བསྡུར་པ་
དང་། ལྷ་ཁང་བཞེངས་གྲུབ་པའི་རྗེས་སུ་ནང་བརྟེན་ཡུལ་གང་ཞིག་གི་ལུགས་་ལྟར་བཞེངས་པ་ལ། མཁན་
སློབ་གཉིས་ཀྱིས་རྒྱ་གར་གྱི་ལུགས་ལྟར་དང་། བོད་འབངས་རྣམས་བོད་ལུགས་ལྟར་བྱ་ཟེར་བ་ལྟར་བོད་མིའི་
འདུན་མ་གཙོར་བྱས་ཏེ་བོད་མིའི་བྱ་གཟུགས་ལྟར་བྱས་པར་རྦ་བཞེད་སོགས་སུ་གསལ་བ་དེ་ལྟར་ཡིན་ལ། ཆོས་
ཀྱི་རྩོད་པ་བར་འདུམ་པའི་ཐབས་ལ་ཡང་གྲོས་ཚོགས་བསྡུས་ཏེ་ཞི་ཐབས་ཀྱིས་འདུམ་པར་བྱེད་པ། མཁན་ཆེན་
ཞི་འཚོས་དབུ་མ་རང་རྒྱུད་པའི་ལྟ་བ་བོད་ལ་སྤེལ་ནས་ཕྱིར་ལོག་ཕེབས་པའི་རྗེས་ཐོག་ཏུ། རྒྱ་ནག་ནས་ཧ་ཤང་མ་
ཧཱ་ཡ་ན་ཟེར་བ་བྱོན་ཏེ་སྟོན་རྩེན་གཉིས་སུ་གྱེས་ཤིང་རྩོད་པར་གྱུར་པའི་ཚེ། སློབ་དཔོན་ཀ་མ་ལ་ཤཱི་སྤྱན་དྲངས་
ཏེ། རྒྱལ་བོའི་ཞལ་ནས། བསྟན་པ་གཅིག་ལ་སྟོན་པ་གཉིས་མི་འོངས་པས། སངས་རྒྱས་བཅོམ་ལྡན་འདས་
ཀྱི་དགོངས་པ་དང་མཐུན་པར་སྒྲོགས་གླིང་གི་རྩོད་པ་མཛོད་ལའ་ང་རྒྱལ་མ་མཛོད་པར་རྩོད་པ་སུ་རྒྱལ་དེ་ལ་ཕམ་
པ་དེས་མེ་ཏོག་གཏོར་ཅིག་གསུངས་ཤིང་། དེར་སེམས་བསྐྱེད་བྱང་ཆུབ་གླིང་དུ་གདན་ཁྲི་ཆེན་པོ་བཤམས་ཏེ།
རྒྱལ་པོ་གུང་ན་བཞུགས། གཡས་ཕྱོགས་སུ་ཧ་ཤང་དཔོན་སློབ་རྣམས་བཞུགས། གཡོན་ཕྱོགས་སུ་ཀ་མ་ལ་ཤཱི་ལ་
དཔོན་སློབ་བཞུགས། རྩོད་པ་བྱས་པས་མཁས་པ་ཀཱ་མ་ལ་ཤི་ལ་རྒྱལ་བར་གྱུར་ཏེ། ཧ་ཤང་གིས་ཕམ་བླངས་
ནས་མེ་ཏོག་གཏོར་རོ། །ཞེས་གསལ་མེ་རུ་འབྱུང་བ་ལྟར། གལ་ཏེ་རྩོད་པ་ཆོས་ཕྱོགས་སུ་མ་ཞི་བར་འཁྲུག་པའི་
རྒྱུ་རུ་འཕེལ་ན་སངས་རྒྱས་བསྟན་པ་བོད་དུ་འཕེལ་པའི་གེགས་སུ་འགྱུར་ཞིང། བོད་ནང་ཁུལ་ཡང་བདེ་
འཇགས་མི་ཡོང་བས་ཆོས་ཚོགས་བསྡུས་ཏེ་ཆོས་དོན་ཆོས་སུ་ཞི་བར་འདུམས་སོ། །
མདོར་ན། གཉའ་ཁྲིའི་སྔོན་ཙམ་ནས་མཆེད་བགྲོས་པའི་སྲོལ་དངོས་སུ་ཚུགས་པ། སྲོང་བཙན་སོགས་
ཀྱི་སྐབས་སུ་་སྲིད་དོན་དུ་སྤྱད་པས་ཆབ་སྲིད་ཀྱི་སྒྲིག་སྲོལ་གལ་ཆེན་ཞིག་ཏུ་གྱུར་ཅིང་རིམ་པ་སྣ་ཚོགས་ཡོད་པ།
ཕྱིས་སུ་སངས་རྒྱས་ཆོས་ལུགས་བོད་དུ་འཕེལ་པ་ནས་ཆོས་ཀྱི་དགོས་མཁོ་དང་དམངས་ཀྱི་འདུན་མ་གཙོར་འདོན་
པའི་ཕྱིར་ཚོས་ཚོགས་ཟེར་བ་ཞིག་ཀྱང་བྱུང་ངོ༌། །དེ་བས་འདིར་སྲིད་བྱུས་ཤིག་ཏུ་རྩིས་ཏེ་ངོ་སྤྲོད་ཙམ་ཞུ་བ་ལས།
འདུན་ཚོགས་ཀྱི་རིམ་པ་དང་ངོ་བོ་སོ་སོར་ཞིབ་ཏུ་གླེང་བའི་སྐབས་མ་ཡིན་པས། རྒྱས་པར་ཤེས་འདོད་པ་རྣམས་
ཀྱིས་གཞན་ལས་ཤེས་པར་མཁྱེན་ནོ། །
•
•



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1997. （1）
J. NORTHWESTERN NATIONALITIES UNIVERSITV(Tibetan language)
--
-
-
-
-
-
-
༄༅། །ཤར་སྐད་ཀྱི་སྒྲ་གདངས་འགྱུར་ཚུལ་རོབ་ཙམ་བརྗོད་པ།
སྐལ་བཟང་ཐར་གྱིས་བྲིས།
དེ་ཡང་གནས་མཆོག་ཤར་དུང་རིའི་ཉེ་འདབས། ཟུང་ཆུའི་ཆུ་རྒྱུད་དུ་འཚོ་ཞིང་གནས་པའི་བོད་མི་དག་
གིས་རང་ལ་ཤར་བ[xiewe]དང་། ཡུལ་ལ་ཤར་ཁོག[xie ke']སྐད་ལ་ཤར་སྐད[x'eki]ཅེས་བརྗོད།
དེས་ན་ཤར་སྐད་ཅེས་པ་ནི་བོད་ཆོལ་ཁ་གསུམ་གྱི་ཡ་གྱལ་མདོ་སྨད་རྟའི་ཆོལ་ཁ་ལ་གཏོགས་པའི་ཡུལ་གྲུ་བྱེ་བྲག་པ་
ཞིག་གི་སྐད་ལ་གོ་དགོས། ཤར་བའི་རྒྱུད་ཁུངས་ཐད་ལ་དགེ་རྒན་རིན་པོ་ཆེ་དམུ་དགེ་བསམ་གཏན་མི་འཇིགས་
དབྱངས་ཅན་དགའ་བའི་བློ་གྲོས་སུ་གྲགས་པའི《རིག་གནས་ལོ་རྒྱུས་དཔྱད་ཡིགཾ་བདམ་བསྒྲིགས》ལས་ཟུང་ཆུའི་
བོད་མི་རྣམས་ལ། གནའ་ནས་ད་བར་ཤར་བ་ཞེས་འབོད། དེའི་རྒྱུ་མཚན་ནི་སྟོད་མངའ་རིས་ས་ཆར། ཤར་
བ་ཟེར་བའི་བོད་ཀྱི་ཡུལ་ཚོ་ཆེན་པོ་ཞིག་ཡོད། སྲོང་བཙན་དང་ཐང་རྒྱལ་འཁྲུག་པའི་སྐབས། ཡུལ་དེ་ནས་
དམག་རུ་ཆེན་པོ་གཅིག་དྲངས་ཏེ་འོངས་པ་རྣམས་ས་མཚམས་སྲུང་ཆེད། ཟུང་ཆུའི་ཆུ་རྒྱུད་དུ་བཞག་པ་ཡིན་ལ།
དེ་དག་ས་འདིར་འོངས་ནས་ལོ་ཆིག་སྟོང་སུམ་བརྒྱ་ཡར་མར་འགོར་བ་ཡིན་ཡང་། ད་དུང་ཡུལ་སྐད་ལ་བོད་སྐད་
ཀྱི་བརྡ་རྙིང་མང་། དཔེར་ན། དཀར་པོ་ལ་ཀེ་རུ། དམར་པོ་ལ་མེ་རུ། ནག་པོ་ལ་ནེ་གུ སེར་པོ་ལ་སེ་རུ་
ཟེར་བ་ལྟ་བུ། འདི་དག་ནི་བརྡ་རྙིང་ཡིན་ཏེ། སྔོན་གྱི་ཡིག་རྙིང་འགའ་ཞིག་དང༌། མ་ནི་བཀའ་འབུམ་
དུའང་མཆོད་རྟེན་དཀར་པོ་ལ་མཆོད་རྟེན་ཀེ་རུ་ཟེར་བ་ལྟ་བུའོ། །ཞེས་གསལ་པོར་གསུངས་ཡོད་པས་ཕྲན་གྱིས་
རྒྱུས་པར་བཀྲམ་མི་དགོས་སོ། །ད་སྐབས་བབ་ཀྱི་བརྗོད་བྱ་ཤར་སྐད་ཀྱི་སྒྲ་གདངས་འགྱུར་ཚུལ་རོབ་ཙམ་བརྗོད་པ་
ལ་གསུམ་སྟེ། སྔོན་འགྲོའི་གཏམ་དང་། གཞུང་གི་དོན། མཇུག་བསྡུ་བའི་གཏམ་བཅས་སོ།
དང་པོ་ལ་ས་ཡི་དགེ་བཅུ་ཡོངས་སུ་འཛོམས་པའི་བསིལ་ལྡན་གྱི་ལྗོངས་འདིར་གནའ་སྔ་མོ་ཉིད་ནས་རང་ལ་
ཐུན་མོང་མ་ཡིན་པའི་སྐད་ཆ་ཞིག་ཡོད་པར་གདོན་མི་ཟ། འོན་ཏང་སྐད་ཆ་དེ་ཡིག་རིས་སུ་ཕབ་བ་ནི་དུས་ཕྱིས་
ཀྱི་མཛད་འཕྲིན་བླ་ན་མེད་པ་ཞིག་ཏུ་འཁུམས། བོད་ཀྱི་ཡི་གེ་འདི་ནི་དུས་རབས་བདུན་པའི་སྐབས་སུ་བོད་ཀྱི་
མཛངས་མི་བདུན་གྱི་ཡ་གྱལ་ཆོས་བློན་ཐོན་མི་སམ་བྷོཊས་སྐབས་དེའི་ཁ་བ་རི་པའི་སྐད་ལ་གཞིར་བཅོལ་ནས་
གཏན་ལ་ཕབ་པ་ཡིན། དུས་ཕྱིས་ཀྱི་མཁས་པ་དག་གིས་སྤྱི་ཚོགས་ཀྱི་དགོས་མཁོ་དང་བསྟུན་ནས་བཀས་བཅད་
ཐེངས་གཉིས་བྱས་རུང་། བོད་ཡིག་གིས་ད་དུང་དུས་རབས་བདུན་པའི་ཡར་མར་གྱི་བོད་སྐད་མཚོན་དང་
མཚོན་བཞིན་མཆིས། སྤྱིར་བོད་ཀྱི་སྒྲ་ཚད་པ་དག་གིས་སྐད་ཀྱི་གདངས་ཁོ་ན་ཡི་གེའི་མཚན་ཉིད་དུ་འདོད་མོད་
ཀྱང་། འཐད་པར་མི་བསམ་སྟེ། ཡི་གེ་ནི་སྒྲ་གཟུགས་དོན་གསུམ་གྱི་བདག་ཉིད་ཅན་ཞིག་ལགས་པས། སྐད་
• 44 •



ཀྱི་གདངས་ཁོ་ན་ཡི་གེའི་མཚན་ཉིད་དུ་བཞག་ན་མཚན་ཉིད་ལ་ཁེབས་རྒྱ་ཆུང་བའི་སྐྱོན་མཆིས། འདིའི་ཐད་ལ་
དེང་རབས་ཀྱི་སྒྲ་རིག་སྨྲ་བའི་དབང་པོ་དཔའ་རིས་སངས་རྒྱས་མཆོག་གི་ཞལ་སྔ་ནས་ཡི་གེ་ནི་སྒྲ་གཟུགས་དོན་
གསུམ་གྱི་འདྲེན་མ་ཡིན་ཞེས་པ་ནི་ལེགས་བཤད་དུ་མཐོང་། སྐད་ཆ་ལ་རྟེན་ནས་ཡི་གེ་བྱུང་བར་བཞེད་ལ། ཡི་
གེར་བརྟེན་ནས་ཡིག་སྐད་བརྟན་ཆགས་བྱུང་བ་རྟོགས་སླ། སྐད་དང་ཡི་གེ་གཉིས་ལ་འགྱུར་ལྡོག་བདོག་པར་མ་
ཟད། འགྱུར་ལྡོག་ལའང་དལ་མགྱོགས་ཀྱི་ཁྱད་པར་ཡོད། སྐད་ཆའི་འགྱུར་བ་ཅུང་མགྱོགས་ཤིང་དྲགས་ལ།
ཡི་གེའི་འགྱུར་བ་བལྟོས་བཅས་སུ་དལ་ཞིང་འགོར། དེའི་སྟབས་ཀྱིས་སྔོན་བྱོན་མཁས་པ་དག་གིས་ཡི་གེ་སྐད་
དོད་ཨཀྵར་མི་འགྱུར་བའི་རྣམ་པ་ཞིག་ཏུ་འདོད། སྐད་དང་ཡི་གེའི་ཁྱད་པར་འདི་ལ་བརྟེན་ནས་ཡིག་སྐད་དང་
ཁ་སྐད་བར་གྱི་ཁྱད་པར་བྱུང་། ཁ་བ་རི་པའི་སྐད་དང་ཡི་གེ ཁ་སྐད་དང་ཡིག་སྐད་ལའང་ཆོས་ཉིད་འདི་ལས་
མ་འདས་པར་ཕན་ཚུན་བར་གྱི་བར་ཁྱད་ཇེ་ཆེ་ནས་ཇེ་ཆེར་འགྲོ་བཞིན་ཡོད། འདི་ནི་སྐྱོན་ཞིག་གམ་དགེ་མཚན་
ཞིག་རེད་ཅེ་ན། གངས་རིའི་མུ་ཁྱུད་ཡོངས་སུ་བསྐོར་བའི་ལྗོངས་འདིར་མཚན་གྲགས་ཀྱི་བ་དན་ཉི་འོད་ལྟར་
ཁྱབ་པའི་མཁས་པའི་གཙུག་ཏོག་མདོ་ཁམས་པ་མཁྱེན་རབ་འོད་གསལ་མཆོག་གི«བོད་རིག་པའི་བྱུང་བ་དང་
འབྱུང་འགྱུར་སྐོར་མདོ་ཙམ་བཤད་པ》ལས་ཡི་གེ་བཟང་ངན་ནི་ལོ་རྒྱུས་རིང་ཐུང་ལ་བལྟས་ནས་རྒྱུན་རིང་བ་
རྣམས་བཟང་བ་དང་། ཐུང་བ་རྣམས་མི་བཟང་བར་བརྩི་བ་ཞིག་མིན་པར་ཡི་གེ་དེ་མི་རིགས་དེའི་ཕལ་སྐད་དང་
མཐུན་ཆེ་བ་དང༌། ཚིག་སྦྱོར་གྱིས་དོན་ཏག་ཏིག་བསྟན་ཐུབ་པ་སོགས་ཀྱི་ཁྱད་ཆོས་དང་ལྡན་ཚེ་ཡི་གེ་དེ་སྔོན་ཐོན་
གྱི་ཡི་གེར་བརྩི་བ་རེད་ཅེས་གསུང་བ་ལྟར། བོད་བྱིངས་ཀྱི་ཡི་གེ་འདི་བོད་ཀྱི་ཕལ་སྐད་དང་མཐུན་ཆེའམ་མི་ཆེ།
ཁྱད་པར་དུ་ཡུལ་དུས་རྐྱེན་གསུམ་གྱི་དབང་གིས་བོད་གཅིག་གྱུར་གྱི་སྐད་ཆ་དེ་ཡུལ་སྐད་ཆེན་པོ་གསུམ་དུ་གྱེས་པ་
དང་བསྟུན་ནས་བོད་གཅིག་གྱུར་གྱི་སྐད་ཡིག་ལའང་ཡུལ་སྐད་ཆེན་པོ་གསུམ་གྱིས་བསླད་བསྲེས་ཏེ་རྫོབ་པོ་ཞིག་ཏུ་
འགྱུར་བཞིན་ཡོད། དགེ་ཆོས་རིན་པོ་ཆེའི 《དེབ་དཀར》ལས་ཆོས་སྐད་དུ་བྲིས་པའི་གླེགས་བམ་ཞིག་མངའ་
རིས་ནས་ཨ་མདོའི་བར་དུ་ཁྱེར་ཡང་། ཐམས་ཅད་ཀྱིས་རྟོགས་ཤིང་གོ་ཐུབ་པ་ཡིན་ཞེས་པ་འདི་ད་ལྟའི་དུས་
འདིར་དོན་ལ་གནས་སམ་མི་གནས། ཨ་མདོ་བས་གི་གུ་དང་ཞབས་ཀྱུའི་ཁྱད་མི་འབྱེད་ལ། ཀ་དང་ཀའི་སྒྲ།
ཏ་དང་དའི་སྒྲ། འ་དང་ཨའི་སྒྲ་ལ་ཀ་བཟེད་དང་ག་ཟླུམ། ད་རྐྱང་དང་ཏ་སྒྱུར། ཨ་ཆེན་དང་འ་ཆུང་ཞེས་
མིང་ཙམ་གྱི་ཁྱད་ལས་སྒྲ་གདངས་སྟེང་གི་ཕྲ་ཞིབ་ཀྱི་དབྱེ་བ་མི་འབྱེད་པ་དང་། དབུས་གཙང་པས་སྔོན་རྗེས་མགོ་
འདོགས་བཞིའི་སྒྲ་གདངས་ཟུར་ཆག་ནས། མགོ་དང་། འགོ གོ བགོ སྒོ་སོགས་ཀྱི་སྒྲ་གདངས་ཅིག་
ཏུ་བཀླགས་པ་སོགས་ཀྱིས་བོད་ཀྱི་སྐད་དང་ཡི་གེ་ལ་ཉེན་ཁ་ཆེན་པོ་ཞིག་ཡོད་མེད་ཀུན་གྱིས་ཤེས་གསལ་རེད།
གཞན་ཡང་། དབུས་གཙང་བས་བྲག་རི་ལ་བག་རི། བྲེ་གང་ལ་བེ་གང་། འབྲི་ཞོ་ལ་འབི་ཞོ། བྲང་ཁོག་ལ་
བང་ཁོག འབྲས་སྤུངས་ལ་འབས་སྤུངས། ཕྲུ་གུ་ལ་ཕུ་གུ་ཞེས་བརྗོད་རུང་བོད་སྐད་རྣལ་མ་རེད་ཅེས་པ་དང་།
ཤར་བས་སྤྲིན་ལ་སྲིན། སྐུ་ལ་ས། སྤྲང་པོ་ལ་སྲང་པོ། སྤྲུལ་སྐུ་ལ་སྲུང་སྐུ། སྤྲུག་ལ་སྲུག་ཅེས་བརྗོད་ན་གྲོང་
སྐད་ཡིན་པའི་རྒྱུ་མཚན་ཅི། ཚད་གཞི་གཅིག་ལ་ཚད་ཐིག་གཉིས་བཞག་ན་གཟུ་བོར་གནས་པའི་ལྟ་བ་ཞིག་མི་
འབྱུང་བ་ནི་བྱིས་ཆུང་ཁ་ན་སོ་མེད་ཞིག་གིས་ཀྱང་རྟོགས་སླ། འོ་ན། ཁྱོད་ལ་ཡང་དག་པའི་ཚད་ཐིག་ཅིག་ཁྱེར་
C
• 45 •



ཡོད་རྒྱུ་ཡོང་དམ་མེད་ཞེས་འདྲི་ན། ཡོད་དེ། བོད་ལ་སྤྱི་སྐད་ཅིག་གཏན་ལ་མ་ཕབ་གོང་དུ་བོད་ཀྱི་ཡུལ་སྐད་
ཆེན་པོ་གསུམ་གྱིས་རང་སྣང་གང་ཤར་དུ་ལུང་སྐད་གྲོང་སྐད་སོགས་ཡིག་རིས་ནག་འགྲོས་སུ་ཕབ་མི་རུང༌། ལྷ་ས་
བས་ཁ་སྐད་དུ་བྲག་རི་ལ་བག་རི་ཟེར་རུང་ནག་ཆུང་ཡིག་རུས་སུ་ངེས་པར་དུ་བོད་ཀྱི་སྲོལ་རྒྱུན་གྱི་སུམ་རྟགས་དག་
གསུམ་གྱི་དགོངས་པ་ལྟར་བྲག་རི་ཞེས་འབྲི་དགོས། སྒྲ་གདངས་ཀྱང་རབ་ཡིན་ན་བྲག་རི[m'sara]ཞེས་ཀློག་
དགོས། མདོ་ཁམས་ས་ཆར་ཡང་དེ་དང་རིགས་བསྒྲེའོ། །དེ་ལྟར་བྱས་ཚེ་ད་གཟོད་བོད་ཀྱི་སྐད་དང་ཡི་གེའི་
འཇིག་ཉེན་གནས་སྐབས་སུ་སྐྱོབ་ཐུབ། གོང་གསལ་ལྟར་བོད་སྐད་ཀྱི་སྒྲ་གདངས་ནི་གྱུར་དང་འགྱུར་བཞིན་ཡོད།
དེས་ན་འདིར་ཕྲན་གྱིས་རང་བློས་དཔོག་ཚོད་དུ་ཤར་སྐད་ཀྱི་སྒྲ་གདངས་འགྱུར་ཚུལ་རོབ་ཙམ་བརྗོད་ནས་ཆུ་
ཐིགས་གཅིག་ལས་ཉི་མའི་གཟི་བྱིན་མཐོང་བའི་དཔེ་ལྟར་བོད་སྐད་ཀྱི་སྒྲ་གདངས་འགྱུར་ཚུལ་ལ་ངེས་ཤེས་ཤིག་
སྐྱེད་ཐུབ་ན་སྨན་ཡོན་མི་དམན་སྙམ་ནས་གཞུང་དངོས་ལ་འཇུག་གོ །
དེ་ཡང་དེང་རབས་ཀྱི་སྒྲ་རིག་སྨྲ་བའི་དབང་ཕྱུག་དགེ་རྒན་རིན་པོ་ཆེ་དཔའ་རིས་སངས་རྒྱས་མཆོག་གི་
《བརྡ་སྤྲོད་གསལ་བྱེད་ངག་སྒྲོན》ལས། གངས་ཅན་སྐད་དུ་ཐ་སྙད་མང་པོ་ཞིག། ངག་ནས་བརྗོད་ཚེ་ཕན་
ཚུན་བྱེད་རྩོལ་གྱིས། །སྒྲ་གདངས་མཐུན་པར་འགྱུར་བའི་གནས་ལུགས་འདི། །ལེགས་པར་རྟོགས་ན་བྲི་ཀློག་ཀུན་
ལ་ཕན། །ཞེས་ལེགས་པར་གདམས་པ་ལྟར། ཕྲན་གྱིས་སྒྲ་གདངས་མཐུན་པར་འགྱུར་བའི་གནས་ལུགས་སོགས་
སྐབས་བབ་ཀྱི་བརྗོད་བྱ་དངོས་བརྗོད་པ་ལའང་གཉིས་ཏེ། འཕྲལ་གྱི་འགྱུར་ཚུལ་དང་ཡུན་གྱི་འགྱུར་ཚུལ་ལོ། །
དང་པོ་ལ་བཞི། སྒྲ་གདངས་མཐུན་འགྱུར་དང་། སྒྲ་གདངས་གཞན་འགྱུར། སྒྲ་གདངས་ལྷག་འགྱུར་སྒྲ་
གདངས་ཆད་འགྱུར་བཅས་སོ། སྒྲ་གདངས་མཐུན་འགྱུར་ལ་ནང་གསེས་ཀྱི་དབྱེ་བ་གསུམ། ལུགས་འབྱུང་
ཡོངས་རྫོགས་མཐུན་འགྱུར་དང་། ལུགས་འབྱུང་བྱེ་བྲག་མཐུན་འགྱུར། ལུགས་ལྡོག་མཐུན་འགྱུར་བཅས་སོ།
གཉིས་པ་ཡུན་གྱི་འགྱུར་ཚུལ་ལ་དབྱེ་བ་དུ་མའོ། །འདིར་རྟོགས་སླ་བའི་ཚུལ་དུ་རེའུ་མིག་ཅིག་བཀོད་ན།
༼སྒྲ་གདངས་མཐུན་འགྱུར
] སྒྲ་གདངས་གཞན་འགྱུར༼ལུགས་འབྱུང་མཐུན་འགྱུར།༼ཡོངས་རྫོགས་མཐུན་འགྱུར
སྒྲ་གདངས་ལྷག་འགྱུར ལུགས་ལྡོག་མཐུན་འགྱུར བྱེ་བྲག་མཐུན་འགྱུར།
ཤར་སྐད་ཀྱི་སྒྲ་གདངས་འགྱུར་ཚུལ།
འཕྲལ་གྱི་འགྱུར་ཚུལ་
1
སྒྲ་གདངས་ཆད་འགྱུར
ཡུན་གྱི་འགྱུར་ཚུལ། རི .. ...
སྒྲ་གདངས་ཀྱི་འགྱུར་བ་ཞེས་པའི་ཐ་སྙད་ཅིག་བོད་ཀྱི་བརྡ་སྤྲོད་རིག་པའི་གཞུང་ལ་གཏན་ནས་མེད་པ་ཞིག་
ཨེ་རེད་ཅེ་ན། མིན་ཏེ། མཚན་གྲགས་ཀྱི་བ་དན་གོང་སུམ་རྩེན་གནས་ནས་འོག་མནར་མེད་བར་ལ་གཡོ་བའི་
མཁས་པའི་ཁྱུ་མཆོག་ས་སྐྱ་སློབ་དཔོན་བསོད་ནམས་རྩེ་མོས་བགྲང་བྱ་བདུན་བརྒྱ་ལྷག་གི་སྔ་རོལ་ནས་གང་ཉིད་ཀྱི་
ལྗགས་རྩོམ(《ཡི་གེའི་བཀླག་ཐབས་བྱིས་པ་བདེ་བླག་ཏུ་འཇུག་པ་ཞེས་བྱ་བ་བཞུགསོ»གཞུག་ནས《བྱིས་འཇུག»
ཅེས་འགོད）དུ། མདོར་ན་སྒྲ་ཡི་འབྱུང་གནས་ལས། །འགལ་འདུའི་ཡི་གེ་བཀླག་པར་དཀའ། །གནས་ཅིག་
ནས་ནི་འབྱུང་མོད་ཀྱང་། །དྲག་ཞན་འགལ་བར་ནོར་བ་ཡོད། ། '“སྤྱོར་ཀློག་ལྷག་ཆད་མེད་འགྱུར་ན། །
• 46 •



ཚིག་གི་བར་དུ་རྐྱང་སྡུད་བྱ། ། “གལ་ཏེ་མཐའ་རྟེན་མ་གཟབ་ན། །དེ་ཡི་ཟུར་རྣམས་ཆག་པར་འགྱུར། །
ཅེས་བོད་སྐད་ཡིག་གི་འབྱུང་གནས་དང༌། འབྱིན་ཐབས། བཀླག་ཐབས་སོགས་དེང་རབས་སྒྲ་གདངས་རིག་
པ་ལ་ངོ་གནོང་མི་དགོས་པའི་ཕྲ་ཞིབ་ཀྱི་དབྱེ་བ་ཕྱེ་ཡོད། ཡིན་ན་ཡང་། སྒྲ་གདངས་འགྱུར་བའི་མཚན་ཉིད་
དང་། མཚན་གཞི། དབྱེ་བ་སོགས་གཞུང་ལ་གསལ་བོར་གསུང་མེད། དེའི་རྐྱེན་གྱིས་དེང་རབས་མཁས་
རློམ་དག་གིས་ལྷོ་བ་དང༌། མོན་པ། འཇང་། མྱ་དཀར་ནག་སོགས་ཀྱི་སྐད་ཆ་ཆུ་མགོ་གངས་ལ་གཏུགས་
པའི་ཚུལ་དུ་བོད་ལ་གཏུགས་ཡོད་པ་མ་མཁྱེན་ནས་བོད་རིགས་སིལ་བུ་ནས་ སིལ་བུར་གཏོར། དེའི་ཕྱིར།
འདིར《ལང་ཀར་གཤེགས་པའི་མདོ》ལས་མིང་དུ་གདགས་པར་མ་མཛད་ན། །འཇིགས་རྟེན་ཐམས་ཅད་རྨོངས་
པར་འགྱུར། །དེ་བས་རྨོངས་པ་སེལ་བའི་ཕྱིར། །མགོན་པོས་མིང་དུ་གདགས་པར་མཛད། །ཅེས་གསུང་བ་ལྟར།
བརྗོད་དོན་གསལ་བའི་སླད་དུ་ཕྲན་གྱིས་སྔར་བརྡ་སྤྲོད་གཞུང་ལ་མ་གྲགས་པའི་མིང་འགའ་ཞིག་བཏགས་པར་
མཁྱེན་སྤྱན་ཡངས་པ་རྣམས་ཀྱིས་ཡོ་བསྲང་གནང་བར་ཞུ་ཞུ། ། དང་པོ། འཕྲལ་གྱི་འགྱུར་ཚུལ་བཤད་པ། །
འཕྲལ་གྱི་འགྱུར་བ་ཞེས་པ་ནི་ཀློག་མཁན་གྱིས་སྒྲ་གཉིས་མཐུད་ནས་མྱུར་བར་ཀློག་ཚེ། སྒྲའི་སྔ་ཕྱིའི་
གནས་དང་བྱེད་རྩོལ་གྱིས་ཤན་ཤུགས་ཐེབས་ནས་སྒྲ་གདངས་འཕྲལ་མར་འགྱུར་འགྲོ་བ་དེ་ལ་ཟེར། དཔེར་ན།
ལྷ་ཁང་ལ་ལྷ་ཁང[4e kien]མི་ཟེར་བར་ལྷ་ཝང[4e Ben]ཟེར་བ་དང་། ཆུང་ཆུང་ལ་ཆུང་ཆུང[tc'on
te'on]མི་ཟེར་བར་ཆུང་ཅུང[tg'on tcon]ཟེར་བ། ཚོན་པོ་ལ་ཚོན་པོ[tson po]མི་ཟེར་བར་ཚོན་འབོ
[ ts'o] ndo]ཟེར་བ། ཀ་བ་ལ་ཀ་བ[kawe]མི་ཟེར་བ་ཀག[ka*]ཟེར་བ་ལྟ་བུའོ། ། འདི་ལ་ནང་
གསེས་ཀྱི་དབྱེ་བ་ཆེ་ཁག་བཞི་ཡོད་པ་གོང་ནས་བརྗོད་ཟིན། ད་འདིར་རེ་རེར་མཚན་ཉིད་དང་མཚན་གཞི་
བཅས་ཏེ་གསལ་བོར་བཀྲལ་ན། སྒྲ་གདངས་མཐུན་འགྱུར་ལ་མཚན་ཉིད་བཞག་ཏུ་ཡོད་དེ། ཀློག་མཁན་གྱིས་
སྒྲ་གདངས་ཐ་དད་པ་གཉིས་མཐུད་ནས་མྱུར་བར་ཀློག་ཚེ། སྒྲ་སོ་སོའི་གནས་དང་བྱེད་པའི་རྣམ་འགྱུར་ཇི་
བཞིན་ཐོན་དཀའ་བས། ལྕེ་ལ་གང་བདེ་ཡི་ཚུལ་དུ་སྒྲ་དང་ཞིག་སྒྲ་གཞན་ཞིག་དང་མཐུན་པར་གྱུར་ནས་བརྗོད་
པ་དེ་ཡིན་པའི་ཕྱིར། མཚན་གཞི་བཞག་ཏུ་ཡོད་དེ། འཁོར་བ་ལ་འཁོར་བ[nk'owe]མི་ཟེར་བར་འཁོར་ར
[nk'o re]ཟེར་བ་དང་། ཁ་ངོ་ལ་ཁ་ངོ[ke o]མི་ཟེར་བར་ཁག་ངོ[k"a* po]ཟེར་བ་ལྟ་བུའོ། །
འདི་ལ་ནང་གསེས་ཀྱི་དབྱེ་བ་གཉིས་ཡོད་དེ། ལུགས་འབྱུང་མཐུན་འགྱུར་དང་ལུགས་ལྡོག་མཐུན་འགྱུར་རོ།
ལུགས་འབྱུང་མཐུན་འགྱུར་ཅེས་པ་ནི་ཀློག་མཁན་གྱིས་སྒྲ་ཐ་དད་གཉིས་མཐུད་ནས་མྱུར་བར་ཀློག་ཚེ། སྒྲ་སྔ་
མས་སྒྲ་ཕྱི་མར་ཤན་ཤུགས་ཐེབས་ནས་སྒྲ་གདངས་མཐུན་པར་འགྱུར་བ་ལ་ཟེར། དཔེར་ན། ཁུང་བུ་ལ་ཁུང་བུ
[k'on wa]མི་ཟེར་བར་ཁུང་ངུ[k'on pa]ཞེས་དང་། རི་བོང་ལ་རི་བོང[rawon]མི་ཟེར་བར་རི་ཝང
[rakon ]ཞེས་པ་ལྟ་བུའོ། ། འདི་ལའང་ནང་གསེས་ཀྱི་དབྱེ་བ་གཉིས་ཡོད་དེ། ཡོངས་རྫོགས་མཐུན་
འགྱུར་དང་བྱེ་བྲག་མཐུན་འགྱུར་གཉིས་སོ། ། མགར་བ[nge wa]ལ་མགར་ར[Rge re]དང་། རིལ་
བུ་[ra wa]ལ་རིལ་ལུ[ro la]སེར་བ[se we]ལ་སེར་ར[se re]ཁུང་བུ[k!on wa]ལ་ཁུང་དུ[k'o]
pa]འཁོར་པ[nkvo we]ལ་འཁོར་ར[nk!o re]གོང་བ[ko] we]ལ་གོང་ང[kon ]e]ཟོར་བ[zo
• 47 •



，
we]ལ་ཟོར་ར[zo re]སེར་བ[se we]ལ་སེར་ར[se rc]དར་བ[te wa:]ལ་དར་ར[tse ra ] ར་
[ce we]ལ་ཕྱར་ར[e re]ཞེས་པ་ལྟ་བུ་ནི་ཀློག་མཁན་གྱིས་སྒྲ་ཐ་དད་གཉིས་མཐུད་ནས་མྱུར་བར་ཀློ་ཚེ་
སྒྲ་སྔ་མས་ཕྱི་མར་ཤན་ཤུགས་ཐེབས་ནས་སྒྲ་དེ་ཉིད་རང་དང་གཅིག་པར་སྒྱུར་བ་ཡིན། འདི་ནི་ལུགས་འ༴ བ་
མཐུན་འགྱུར་གྱི་ནང་གསེས་དང་པོ་ཡོངས་རྫོགས་མཐུན་འགྱུར་ཡིན། ལྷ་ཁང་[༣ te s'e:c]ལ་ལྷ་ཝང[+c:
ken]དང༌། ཐོ་ཕྲུག[t'o ts'u*e]ལ་ཐོ་དྲུག[to tsu?ce]ཁ་གང་[k't keen.]ལ་ཁ་ཝང[k'a ke]
སོ་མང[somen]ལ་སོ་མོ[somo]ཆ་མེད[tg'm me]ལ་ཆ་མས _tg"mi }ཆ་ཡོད་ [ t'a jo"]ལ་ཆ་'།vt
[tg'm jo*]ཕ་རྒྱུད[p'e Rdza]ལ་ཕ་རྒྱུས[p'm Rdzi]རི་བོང[rs wིn]ལ་རི་ལུང [ra kon]ཞེས་པ་ལྟ་
བུ་ནི་ཀློག་མཁན་གྱིས་སྒྲ་ཐ་དད་པ་གཉིས་མཐུད་ནས་མྱུར་བར་ཀློག་ཚེ། སྒྲ་སྔ་མས་སྒྲ་ཕྱི་མར་ཤན་ཤུགས་ཐེངཨ་
ནས་སྒྲ་དེ་གཉིས་རང་གི་ཆ་ཤས་ཤིག་དང་མཐུན་པར་བྱེད་པ་འདི་རིགས་ནི་ལུགས་འབྱུང་མཐུན་འགྱུར་གྱི་རང་
གསེས་གཉིས་པ་བྱེ་བྲག་མཐུན་འགྱུར་ཡིན་ནོ། །ལུགས་ལྡོག་མཐུན་འགྱུར་ཅེས་པ་ནི་ཀློག་མཁན་གྱིས་སྐྲ་ཐ་དད་་
གཉིས་མཐུད་ནས་མྱུར་བར་ཀློག་ཚེ། སྒྲ་ཕྱི་མས་སྒྲ་སྔ་མར་ཤན་ཤུནས་ཐེབས་ནས་མཐུན་པར་བྱེད་པ་དེ་ལ་རྗེ ༌ །
དཔེར་ན། རྐང་ལག[nken la*]ལ་ཀག་ལག[ka'a*]དང་། གི་ཝང [ka ka13]ལ་འགུ་ཝང [nga
kan]བོད་སྨན[wo'men]ལ་པེད་སྨན[pe men]ཁ་ངོ[k'g po]ལ་ཁག་ངོ [ k*a*jo]བོན་པོ[wor
po]ལ་པོད་པོ[po nbo]ཞེས་པ་ལྟ་བུའོ། ། །
སྒྲ་གདངས་གཞན་འགྱུར་ཞེས་པ་ནི་ཀློག་མཁན་གྱིས་སྒྲ་མཐུན་པ་གཉིས་མཐུད་ནས་མྱུར་བར་ཀློག་ཚེ། ཀྲ་་
སོ་སོའི་གནས་དང་བྱེད་པའི་རྣམ་འགྱུར་ཇི་བཞིན་མི་ཐོན་པས། ལྕེ་ལ་གང་བདེ་ཡེ་ཚུལ་དུ་སྒྲ་གང་ཞིག་སྒྲ་གཞན་
ཞིག་དང་མི་མཐུན་པར་འགྱུར་བ་དེ་རིགས་ལ་ཟེར་རོ། །དཔེར་ན། ཐུང་ཐུང་[t'on t'on]ལ་ཐུང་ཏུང[t'oi]
ton]ཟེར་བ་དང་། ཆུང་ཆུང[tg'on to'on]ལ་ཆུང་ཅུང་[tc'tgon]ལྷོད་ལྷོད[4o 40]ལ་ལྷོད་ལོད[40
Jo]ཉུང་ཉུང[non non]ལ་ཉུང་ཉུས[non ni]རང་རང[ren ren]ལ་རང་རས[ren ri]ཟེར་ང་ལྟ་
བུའོ། །
སྒྲ་གདངས་ལྷག་འགྱུར་ཅེས་པ་ནི་ཀློག་མཁན་གྱིས་སྒྲ་བ།ཉིས་མཐུད་ནས་མྱུར་བར་ཀློག་ཚེ། སྒྲ་སྔ་སྤྱི་
གཉིས་ཀྱི་གནས་དང་བྱེད་པའི་དབང་གིས་སྔར་མེད་ཀྱི་སྒྲ་ཞིག་རང་ཤུགས་སུ་ལྷག་ཡོང་བ་ལ་ཟེར། དཔེར་ན།
ཚོན་པོ[ts'o po]ལ་ཚོན་འབོ[ts'o npo]ཟེར་པ་དང་། སེང་གེ [soe] ke]ལ་སེང་འགེLsen nge 2
རྣོན་པོ[nno po]ལ་རྣོན་འབོ[Rna npo.]སྲིན་བུ[si] wa]ལ་སྲིན་འབུ[sin aboདུ་མ་བུ[tsm w]་བ་
དུམ་འབུ[tam nba]ལྡུམ་བུ[nda wa]ལ་ལྡུམ་འབུ[ndonda]ཟེར་པ་ལྟ་བུའོ། ། །
སྒྲ་གདངས་ཆད་འགྱུར་ཅེས་པ་ནི་ཀློག་མཁན་གྱིས་སྒྲ་ གཉིས་མཐུད་ནས་མྱུར་བར་་ཀློག་ཚེ། སྒྲ་ སྔ་ཕྱི་
གཉིས་གནས་དང་བྱེད་པའི་དབང་གིས་སྔར་ཡོད་ཀྱི་སྒྲ་ཞིག་ཆད་སོང་་པ་ལ་ཟེར། དཔེར་ན། དུ་བ[ta wa
ལ་དོ་[tuo]ཟེར་བ་དང༌། ཐོ་བ[towa]ལ་ཐོ[t'uo]ཁུ་བ[k's we]ལ་ཁོ[k'uo ]ཀ་བ[ke we
ལ་ཀག[kd]ཟེར་བ་ལྟ་བུ།
ག༌
-
n
W
L.
• 48 •



གཉིས་པ། ཡུན་གྱི་འགྱུར་ཚུལ་བཤད་པ།
ཡུན་གྱི་འགྱུར་བ་ཞེས་པ་ནི་འཕྲལ་གྱི་འགྱུར་པ་ལྟར་སྒྲ་གདངས་གཉིས་མཐུད་ནས་ཀློག་དུས་གནས་དང་
བྱེད་པའི་དབང་གིས་སྒྲ་གདངས་སྐད་ཅིག་ཉིད་དུ་འགྱུར་བ་མ་ཡིན་པར་ལོ་རྒྱུས་ཀྱི་འཕེལ་རྒྱུས་དང་འགྱུར་ལྡོག་
ཁྲོད་དུ་རིམ་གྱིས་བྱུང་བའི་སྒྲ་གདངས་ཀྱི་འགྱུར་བ་ལ་ཟེར། འགྱུར་བ་འདི་རིགས་ལ་ཆོས་ཉིད་ངེས་ཅན་ཞིག་
མཆིས་པས། ང་ཚོས་ངེས་པར་དུ་འབད་པས་འཚོལ་དགོས། ཤར་སྐད་ ལ་ གཞིགས་ནས་ དཔྱད་ནའང་།
ཐུན་མིན་གྱི་ཁྱད་ཆོས་དུ་མ་བདོག་སྟེ། དེ་དག་རེ་རེ་བ་བཀྲམ་ནས་བརྗོད་ན།
1. སྲོག་ཆུང་ཡི་གེ་ཁ་ཆ་ཐ་ཕ་ཚ་མིང་གི་ཆ་ཤས་ཕྱི་མ་བཞུགས་ན་སྲོག་ཆེན་ཡི་གེ་ཀ་ཅ་ཏ་པ་ཙ་རུ་གྱུར་རོ། །
དཔེར་ན། །
(ཁ>ཀ) སྐར་ཁུང་ལ་སྐར་ཀུང་། ཇ་ཁུག་ལ་ཇ་ཀུག ལྗང་ཁུ་ལ་ལྗང་ཀུ་ཟེར་བ་ལྟ་བུ།
(ཆ ཅ) ལ་ཆ་ལ་ལ་ཅ། སྐད་ཆ་ལ་སྐད་ཅ། རྔུལ་ཆུ་ལ་རྡུལ་ཅུ་ཟེར་བ་ལྟ་བུ།
(ཐ–་ཏ) སྣ་ཐག་ལ་སྣ་ཏག རྐང་ཐང་ལ་རྐང་ཏང་། ཁང་ཐོག་ལ་ཁང་ཏོག་ཟེར་བ་ལྟ་བུ།
（ཕ>པ)དེ་ཕོ་ལ་དེ་པོ། ཨ་ཕ་ལ་ཨ་པ་ཟེར་བ་ལྟ་བུ།
(ཚ——ཙ) སྒལ་ཚིགས་ལ་སྒལ་ཚིགས། གྲྭ་ཚང་ལ་གྲྭ་ཙང་། སྣག་ཚ་ལ་སྣག་ཚ་ཟེར་བ་ལྟ་བུའོ། །སྤྱིར་
སྲོག་ཆེན་དང་སྲོག་ཆུང་ལ་མཐུན་མིན་གྱི་གོ་དོན་རེ་ཡོད་དེ། 《བོད་རྒྱ་ཚིག་མཛོད་ཆེན་མོ》ལས་སྲོག་ཆེན་ཞེས་
པ་ནི་ཡི་གེ་ཀློག་སྐབས་སུ་ཁའི་ནང་ཕྱི་རོལ་ཏུ་དབུགས་ཐོན་ཆེ་བའི་འདོན་ཚུལ་ཞིག་གོ སྲོག་ཆུང་ནི་ཡི་གེ་ཀློག་
སྐབས་སུ་ཁའི་ནང་ནས་ཕྱི་རོལ་ཏུ་དབུགས་ཐོན་ཆུང་བའི་འདོན་ཚུལ་ཞིག་རེད་ཅེས་པ་ལྟར་ཀ་དང་ཁའི་སྒྲ། ཅ་
དང་ཆའི་སྒྲ། ཏ་དང་ཐའི་སྒྲ། པ་དང་ཕའི་སྒྲ། ཙ་དང་ཚའི་སྒྲ་ལ་སྒྲ་དངས་སྟེང་གི་ཕྲ་ཞིབ་ཀྱི་ཁྱད་པར་
འབྱུང་བ་ནི་ཁའི་ཕྱི་རོལ་ལ་ཐོན་པའི་དབུགས་ཤུགས་ཆེ་ཆུང་ལ་རག་ལས། ཤར་སྐད་ལའང་རང་ཐད་ཀྱི་ཐུན་
མིན་གྱི་ཁྱད་ཆོས་འདུག ཏུན་ཧོང་གཏེར་ཡིག་ཏུའང་དེ་མཐུན་གྱི་ཁྱད་ཆོས་བདོག་ལ། བོད་ཀྱི་ཡུལ་སྐད་
གཞན་དག་ཏུའང་ཁྱད་ཆོས་འདི་རིགས་ཡོད་ཤས་ཆེ།
2. སྒྲ་མེད་ཡི་གེ་པས་སྒྲ་ལྡན་ཡི་གེ་བའི་ཚབ་བྱེད་པ།
དཔེར་ན། བོན་ལ་པོན། བར་ལ་པར། བ་མོ་ལ་པ་མོ། བ་སོ་ལ་པ་སོ། བུམ་པ་ལ་པུམ་པ།
བུད་ཐལ་ལ་པུད་ཐལ་ཟེར་བ་ལྟ་བུ། སྤྱིར་སྒྲ་ལྡན་དང་སྒྲ་མེད་གཉིས་ཀྱི་ཁྱད་ཆེ་སྟེ། 《བོད་རྒྱ་ཚིག་མཛོད་ཆེན་
མོ»ལས་སྒྲ་ལྡན་ཞེས་པ་ནི། ཡེ་གེ་རྣམས་རང་རང་གི་སྐྱེ་གནས་ནས་བྱུང་བའི་སྒྲ་ཕྱིར་ཐོན་པའི་རྩོལ་བ་ཆེ་བས་
བོད་ཡིག་ཀ་ཁ་ཆ་ཏ་ཐ་པ་ཕ་ཙ་ཚ་ཞ་ཟ་ཤ་ས་སྟེ་བཅུ་བཞི་ནི་སྒྲ་ལྡན་ཡིན་ལ། ལྷག་མ་ཉི་ཤུ་ནི་སྒྲ་མེད་ཀྱི་ཡི་གེ་ཡིན་
ཞེས་ལྟར། སྒྲ་ལྡན་དང་སྒྲ་མེད་ཀྱི་ཡེ་གེ་ནི་བྱེད་རྩོལ་གྱི་ཤུགས་ཆེ་ཆུང་སྟེང་ནས་དབྱེ་བ་མཆིས་རུང༌། ཤར་སྐད་
ལ་གོང་གསལ་གྱི་ཁྱད་ཆོས་ལྡན།
3. གསལ་བྱེད་ཡི་གེ་ཞ་ལཱ་འ་གསུམ་གྱི་སྒྲ་གདངས་གཅིག་ཏུ་གྱུར་ནས་ཝ[ke ]ཞེས་ཀློག་པ།
• 49 •
，



དཔེར་ན། ཞར་བ་ལ་ཝ་ར[ke re]ཨ་ཞང་ལ་ཨ་ཝང[a ken]ཞེ་ལ་ཝེ[ke]ཞིང་ལ་ཝིན[kin]ཞོ་
ལ་ལོ[ko]ལཱ་ལ་ཝ[ke]འོང་ལ་ལོང[kon]འོག་ལ་ལོག[ku"]འུག་པ་ལ་ཝུག་པ[kape]འོ་མ་ལ་ལོ་མ[ko
me]ཟེར་པ་ལྟ་བུ། སྤྱིར་ཞ་ཝ་འ་གསུམ་གྱི་སྒྲ་གདངས་ལ་ཕྲ་ཞིབ་ཀྱི་ཁྱད་པར་བདོག «གསེར་ཏོག་སུམ་
རྟགས》ལས་ཞ་ནི་རྐན་ལས་བྱུང་ཞིང་ལྕེའི་རྩེ་མོ་དང་མཆོག་ཏུ་ཉེ་ལྷོད་པའི་བྱེད་པས་བསྐྱེད་ཅིང་། བརྗོད་ཚུལ་
ནི་ཤིན་ཏུ་ལྷོད་པ་དང༌། ལཱ་ནི་མཆུ་ལས་བྱུང་ཞིང་མཆུ་ཅུང་ཟད་སྤྱོར་ལ་ཁད་དུ་ཉེ་བའི་མགྲིན་པའི་བྱེད་པས་
བསྐྱེད་ཅིང་། བརྗོད་ཚུལ་ནི་ཤིན་ཏུ་ལྷོད་པ་དང༌། འ་ནི་མགྲིན་པ་ལས་བྱུང་ཞིང་ལྕེ་རྩེ་དང་ཉེ་བའི་བྱེད་ལས་
བསྐྱེད་ཅིང་། བརྗོད་ཚུལ་ནི་ཤིན་ཏུ་ལྷོད་པ་ཡིན་ཞེས་བཀོད་ཡོད། ཤར་སྐད་དུ་ལྭ་ཞ་འ་གསུམ་གྱི་སྒྲ་གདངས་
གཅིག་ཏུ་གྱུར་བ་ནི་ལོ་རྒྱུས་ཀྱི་འཕེལ་རྒྱས་ཁྲོད་དུ་བྱུང་བའི་ཤར་སྐད་ཀྱི་ཁྱད་ཆོས་ཤིག་ཡིན། མི་ཕལ་བས་འདི་
དག་སྐྱོན་ཆེན་པོ་ཞིག་ཏུ་འདོད་མོད། དེང་རབས་སྒྲ་རིག་པའི་གཞུང་དུ་འདི་དག་ནི་སྐད་ཆའི་ཁྱད་ཆོས་ཤིག་ཏུ་
འདོད་དོ། ། །
4. ཧ་ལ་མགོ་ཅན་གྱི་ལ་མགོ་ཟུར་ཆག་པ་མང་། །
དཔེར་ན། ལྷག་ལ་ཧག[he]ལྷགས་པ་ལ་ཧགས་པ[he pe] ལྷག་མ་ལ་ཧག་མ[he me]ལྷམ་ལ་
ཧམ[hen]ཟེར་བ་ལྟ་བུ། སྤྱིར་མགོ་ཅན་གྱི་སྒྲ་ནི་ངེས་པར་དུ་ཐོན་དགོས་ལ། སྒྲའི་འབྱིན་ཐབས་ཀྱང་ཐུན་
མོང་མ་ཡིན་པ་ཞིག་ཡོད་དེ། 《བྱིས་འཇུག»ཏུ་དེ་ལ་ར་མགོ་ལྕེ་རྩ་འདར། །ལ་མགོ་ལྕེ་ཀློད་རྒྱུ་ཡངས་བསྐྱེད། །
ས་མགོ་སོ་ཡི་བར་ནས་བྱུང་། །ཞེས་བཀོད་ཡོད། ཡིན་ནའང་ཤར་སྐད་དུ་ལ་མགོ་ཟུར་ཆག་ནས་མི་འདོན།
5. གི་གུ་དང་ཞབས་ཀྱུའི་སྒྲ་གདངས་གཅིག་མཚུངས་སུ་ཀློག་པ།
535I 3555[re][à 55' 8' [nke]â55''s 5555555à xa gần
འབྱུང་གནས་སྟེང་ལ་ཕྲ་ཞིབ་ཀྱི་དབྱེ་བ་མངའ། «བྱིས་འཇུག»ལྟར་ན། ཨི་ནི་རྐན་ཕུག་ལྕེ་རྩེ་ཟུར། །ཨུ་ནི་
མཆུ་སྨད་ཨེ་རྐན་ཕུག། ཨོ་ནི་མཆུ་ལྷོད་སོ་ལས་བྱུང་ཞེས་བཀོད་རུང༌། ཤར་སྐད་དུ་ཨི་ཨུ་གཉིས་གྱི་སྒྲ་
གདངས་ཁྱད་མེད་དུ་གྱུར་ལ། ཨ་མདོའི་ཡུལ་སྐད་གཞན་ལའང་སྣང་ཚུལ་འདི་ཡོད་ཤས་ཆེ། །
6. གསུམ་བརྩེགས་ཅན་གྱི་ཡི་གེ་རེ་འགའི་རྨང་གཞི་ཡི་གེ་ཟུར་ཆག་པ།།
དཔེར་ན། སྤྲིན་ལ་སྲིན[sin]སྐྲ་ལ་ས[se]སྤྲང་བོ་ལ་སྲང་བོ[sen wu]སྤྲུལ་སྐུ་ལ་སྲུལ་སྐུ[sa ka]
སྤྲེའུ་ལ་སྲེའུ[si]ཨ་ཕྱི་ལ་ཨ་ཡསCaji]སྒྱེ་མོ་ལ་ཡེ་མོ[jemo]ཟེར་བ་ལྟ་བུ། །
7. ས་མགོ་ཡ་སྟ་ཅན་སྐུ་ནི[ce]ཞེས་ཀློག་པ།
535 &| s[c]8Tv"[col554[cons I was [guJ5 Ất [co mojisa
[se]སྐྱོགས་ལ[gu7]ཟེར་བ་ལྟ་བུ།
8. རྗེས་འཇུག་ཡི་གེ་ད་བ་ས་གསུམ་ཟུར་ཆག་ནས་སྒྲ་གདངས་ཐུན་མོང་མ་ཡིན་པ་རེ་ཡོད་པ།
དཔེར་ན། རྒྱབ་ལ་རྒྱུ[Rdzo]ཆབ་ལ་ཆོ[ts'o]སྲབ་ལ་སྲོ[so]ཐབ་ལ་ཐོ[t'o]ཁབ་ལ་ཁོ[ko]གབ་
ལ་གོCko]སྐལ་ལ་སྐེCke]ཁྲལ་ལ་ཁྲེ [ts'e]བལ་ལ་པེCre]དལ་ལ་དེ [te]ཐལ་ལ་ཐེ[t!e]བལ་ལ་པེ[pe]
• 50 •



བསད་ལ་བསེ[se]བཅད་ལ་བཙེ[tce]སྐད་ལ་སྐེ[ke]བཤད་ལ་བཤེ[x'e]དད་ལ་དེ [te]ཟད་ལ་ཟེ[ze]
ཟེར་བ་ལྟ་བུ།
9. གི་གུ་དང་རྗེས་འཇུག་ང་ཅན་གྱི་མིང་རྣམས་རྗེས་འཇུག་ནའི་སྒྲ [njp]ལྟར་ཀློག་པ། དཔེར་ན།
ཞིང་ལ་ཝིན[kin]ཤིང་ལ་ཤིན[x'in]རིང་ལ་རིནCrin]བཏིང་ལ་བཏིན[tjp]བཞེད་པ་ལྟ་བུ།
10. “གུ”མིང་གི་ཆ་ཤས་ཕྱི་མར་བཞུགས་ཚེ་ཝུ[bo]ཞེས་ཀློག་པ།
དཔེར་ན། ལུ་གུ་ལ་ལུ་ཝུ[laka]སྨྱུ་གུ་ལ་སྒྱུ་ཝུ[Rea][Ro][Rna ka སྒྲོག་གུ་ལ་སྒྲོག་ཝུ[ndso
ko]ཟེར་བ་ལྟ་བུ།
སྒྲོ
་
མཇུག་བསྡུ་བའི་གཏམ།
ཡུལ་དུས་རྐྱེན་གསུམ་གྱི་དབང་གིས་འོ་སྐོལ་མི་རིགས་ཀྱི་སྐད་ཆ་ནི་ཡུལ་སྐད་ཆེན་པོ་གསུམ་དུ་གྱེས་སོང་།
འདིས་བོད་མི་རིགས་ནང་ཁུལ་གྱི་མཐུན་སྒྲིལ་ལ་བཀག་རྒྱ་ཚབས་ཆེན་ཐེབས་དང་ཐོན་བཞིན་མཆིས། མཐུན་
སྒྲིལ་ནི་སྟོབས་ཤུགས་ཉིད་དུ་འཁུམས་ན། ཁ་བ་རི་པའི་སྟོབས་ཤུགས་ཇེ་རྒྱས་སུ་འགྲོ་བའི་སླད་དུ་ང་ཚོ་ཕྱི་རབས་
པ་མང་པོ་མཉམ་རུབ་ཀྱིས་རང་མི་རིགས་ཀྱི་སྐད་དང་ཡི་གེ་གཙང་སྤེལ་དང་རྒྱུད་འཛིན་གང་ལེགས་བྱེད་དགོས།
འདིའི་ཐད་ལ་མཁས་དབང་ནམ་མཁའི་ནོར་བུ་ཞེས་སྙན་པའི་གྲགས་པ་ཕྱོགས་ཀྱི་བུ་མོའི་རྒྱུན་དུ་གྱུར་བ་དེ་ཉིད་ཀྱི་
ཞལ་སྔ་ནས། བོད་དང་བོད་ཀྱི་མི་རིགས་ཡུན་རིང་དུ་གནས་དང་མི་གནས་ཀྱི་རྩ་བ་ནི། བོད་ཀྱི་ཤེས་རིག་ཡུན་
རིང་དུ་གནས་དང་མི་གནས་ལ་རག་ལས་ཀྱི་ཡོག་རེད། ཤེས་རིག་གི་རིན་ཐང་གཙོ་བོ་ནི་ཤེས་རིག་རང་གི་ལོ་རྒྱུས་
རང་རྐྱ་ཐུབ་པ་ཞིག་ཡོད་མེད་ལ་ཐུག་ཡོག་རེད། དེ་དག་གི་རྩ་བ་ནི་སྐད་དང་ཡི་གེ་ཡིན་ཙང་། དེའི་ཁུངས་ལ་
ཐུགས་བསམ་བཞེས་དགོས་པ་ཞིག་ཆགས་ཡོག་རེད་ཅེས་ངེད་ཅག་ལ་བསླབ་བྱ་བདུད་རྩི་སྩལ་བ་དང༌། ཀུན་
གཟིགས་པཎ་ཆེན་རིན་པོ་ཆེན་ནས་ཀྱང་ང་ཚོས་རང་གི་རིག་གནས་དེ་འདྲ་གཅེས་སྤྲས་བྱེད་པའི་རྒྱུ་མཚན་ནི།
བོད་ཡིག་རྒྱ་ཡིག་ལས་མཆོག་ཅེས་བསམ་པ་མ་ཡིན་ཏེ། དེ་ནི་བོད་མི་རིགས་ཀྱི་ཡར་རྒྱས་གོང་འཕེལ་དང་འབྲེལ་
བའི་གནད་དོན་ཆེན་པོ་ཞིག་ཡིན་ཕྱིར་རོ་ཞེས་སློབ་སྟོན་མཛད་པ་ལྟར། སྲོང་བཙན་གྱི་བུ་རབས་ཚ་རྒྱུད་སུ་དང༌
གང་ཡིན་ཀྱང་བོད་མི་རིགས་ལ་བསམ་པ་རྣམ་དག་ཞིག་བདོག་ན་རང་མི་རིགས་ཀྱི་སྐད་དང་ཡི་གེའི་གལ་ཆེན་རང་
བཞིན་ལེགས་པར་རྟོགས་ནས། ད་ལྟའི་བོད་སྐད་ཡིག་གི་འཇིག་ཉེན་ལ་ཐུགས་བསམ་ཡང་ནས་ཡང་དུ་བཞེས་
དགོས། ལྷག་པར་དུ་ས་ཆ་སོ་སོའི་ཡུལ་སྐད་དང་། ལུང་སྐད། གྲོང་སྐད་སོགས་ཀྱི་ཁྱད་ཆོས་ལ་བརྟག་ཅིང་
དཔྱད་ནས་བོད་སྐད་ཡིག་དྭངས་ཤིང་གཙང་བའི་ལམ་ཆེན་ཞིག་ཏུ་སྤེལ་པར་རེམ་དགོས་ཞེས་སློབ་གཉེར་པ་མོ་བ་
སྐལ་བཟང་ཁྲིར་རུ་འབོད་ལས་སྤྱིལླེལོ་ཆིག་སྟོང་དགུ་བརྒྱ་གོ་དྲུག་པའི་ཟླ་ལྔ་བའི་ཚེས་བ་བཅུ་བཞི་ཉིན་སྒྱུར་བ་རེ་
ཞིག་རྫོགས་པར་དགེའོ། །
• 51 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1997.(1)
J. NORTHWESTERN NATIONALITIES UNIVERSITV(Tibetan language)
མསམམཁག
ས་པཎ་གྱིས་མཛད་པའི་ལོ་ཙཱའི་གཞུང་ལུགས་སྐོར་རགས་ཙམ་གླེང་བ།
པསོད་ནམས་རྡོ་རྗེ།
གཅིག
ས་པཎ་གྱི་མཛད་རྣམ་མདོར་བསྡུས།
དེ་ཡང་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་བོ་ནི་ཡབ་དཔལ་ཆེན་འོད་པོ་ཆེ་དང་ཡུམ་མ་
གཅིག་གར་ཕུ་ནུ་ཉི་ཁྲི་ལྕམ་གཉིས་ཀྱི་སྲས་སུ་རབ་བྱུང་གསུམ་པའི་ཆུ་སྟག་སྤྱི་ལོ1182ལོར་སྐུ་འཁྲུངས། ཆུང་
དུས་ཀྱི་མཚན་ལ་དཔལ་ལྡན་དོན་གྲུབ་དང་། རྗེས་སུ་ཁུ་བོ་གྲགས་པ་རྒྱལ་མཚན་གྱི་དྲུང་དུ་དགེ་བསྙེན་གྱི་སྡོམ་པ་
བཞེས་པས་མཚན་ཡང་ཀུན་དགའ་རྒྱལ་མཚན་དུ་གསོལ། ཁ་ཆེ་པན་ཆེན་ཤཱཀྱ་ཤི་ལས་བསྙེན་རྫོགས་བསྒྲུབས།
སྤྱི་ལོ1216ལོ་ནས་ས་སྐྱའི་གདན་ཁྲི་མཛད་ཅིང་། དགུང་ལོ་རེ་གསུམ་སྤྱི་ལོ1244ལོར་ཧོར་གོ་དན་རྒྱལ་པོས་
གདན་དྲངས་པ་ལྟར་ལེང་ཀྲུའུ་རུ་ཕེབས་པའི་ཆིབས་ཁ་བསྒྱུར། རེ་དྲུག་པ་སྤྱི་ལོ1247ལོར་གོ་དན་རྒྱལ་པོ་དང་
མཇལ་ནས་རྒྱལ་པོ་གོ་དན་མཛེ་ནད་ཀྱིས་མནར་བ་ལ་སྨན་བཅོས་མཛད་པས་རྒྱལ་པོ་ནད་ལས་གྲོལ་ནས་མཚན་
སྙན་སྔར་ལས་གྲགས་ཆེ་བ་དང་། སངས་རྒྱས་ཆོས་ལུགས་པའི་གྲྭ་པ་རྣམས་ཆོས་ལུགས་གཞན་དག་གི་བླ་མ་ཚོའི་
གྲལ་མགོར་སྡོད་ཆོག་པའི་དམིགས་གསལ་དབང་ཆ་ཐོབ། བོད་ཡིག་ལ་དཔེ་བྱས་ནས་སོག་ཡིག་ཐོག་མར་བཟོས་
ཤིང་། དེ་ལ་ཀུན་མཁྱེན་ཆོས་སྐུ་འོད་ཟེར་གྱིས་གུག་རྟགས་མང་པོ་བསྣན་ནས་ད་ལྟའི་སོག་ཡིག་འདི་བྱུང་བ་ཡིན་
སྐད། གོ་དན་རྒྱལ་པོས་བོད་ཁྲི་སྐོར་བཅུ་གསུམ་གྱི་བདག་པོར་བསྐོས་པ་ནས་ལོ་བཞི་བརྒྱ་ཙམ་གྱི་རིང་ལ་ཁ་ཐོར་
དུ་སོང་བའི་བོད་སིལ་བུ་དེ་གཅིག་གྱུར་བཟོས་ནས་མཐར་དགུང་ལོ་བདུན་ཅུ་བ་རབ་བྱུང་བཞི་པའི་ལྕགས་ཕག་སྤྱི་
ལོ1251ལོར་ང་ཅུ་སྤྲུལ་པའི་སྡེར་སྐུ་གཤེགས།
ཁོང་གི་མི་ཚེ་ཧྲིལ་པོ་དམ་ཆོས་འཛིན་སྤེལ་དང་མི་རིགས་མཐུན་སྒྲིལ། འགྲོ་བའི་བདེ་སྐྱིད་ཀྱི་དོན་དུ་ཕུལ་
པར་མ་ཟད། ཇི་སྐད་དུ། སྒྲ་དང་སྙན་ངག་སྡེབ་སྦྱོར་མངོན་བརྗོད་དང་། ཟློས་གར་རྣམས་ལ་རིག་གནས་
ཆུང་ངུའམ། ། ཐ་སྙད་རིག་པའི་གནས་ལྔར་གྲགས་པ་རྣམས། །ཆོས་རྗེ་ས་པཎ་ཡན་ལ་མ་དར་ཞིང་། ། ཞེས་
གསུངས་པ་བཞིན་བོད་དུ་རིག་གནས་བཅུ་བོའི་སྲོལ་སྔར་མེད་པ་གསར་དུ་ཕྱེ་ཞིང་། དེ་རིགས་གལ་ཆེན་ནན་
ཏན་གྱི་ཚུལ་དུ་བཤད་པ་ལ།
༡སྒྲ་རིག་པའི་སྲོལ་ཕྱེ་ཚུལ། རྗེ་བཙུན་ཆེན་པོ་གྲགས་པ་རྒྱལ་མཚན་གྱི་མདུན་ནས་གནས་བརྒྱད་ཆེན་མོ་
དང་སྨྲ་སྒོ་ལ་སོགས་པ་རྣམས་གསན་ཞིང་། དེ་ནས་ཁ་ཆེ་པཎ་ཆེན་ཤཱཀྱ་ཤི་ལས་སྒྲ་ཀ་ཙན་སྙིང་བོ་བསྡུ་བ་སོགས་
• 52 •



༨
པའི་སྒྲའི་མདོ་རྣམས་རས་ས་རིམ་གསན། ནུབ་ཕྱོགས་ཨ་ཏི་ན་ཝར་སྐུ་འཁྲུངས་པའི་བྲམ་ཟེའི་སློབ་དཔོན་ཆེན་
པོ་སུརྒ་ཏ་ཤྲཱི་དཔལ་ལྡན་ ས་སྐྱར་སྤྱན་དྲངས་ནས་ལོ་གཉིས་ཀྱི་བར་དུ་ཀ་ལཱ་པ་རྩ་བ་དང་། དེའི་འགྲེལ་པ་སྟོང་
ཕྲག་དྲུག་པ་བཅས་པ། མིང་སྒྲུབ་པ་སུ་ཝནྟི། བྱིངས་སྒྲུབ་པ་ཏི་ཝཎི། རབ་ཏུ་སྒྲུབ་པ་མཐའ་དག་གསན།
པཎྜི་ཏ་ཆེན་པོ་སངྒ་ཤྲཱི་ལས་ཙནྡྲ་པ། དེའི་མིང་དང་བྱིངས་ཀྱི་སྒྲུབ་པ་རྣམས་མཐའ་ཆོད་པ་དང་བཅས་པ་གསན་
ནས་ཁོང་དུ་ཆུད་་པར་མཛད་དེ། སྒྲ་ལ་འཇུག་པའི་རྣམ་བཤད། མཁས་པ་རྣམས་འཇུག་པའི་སྒོ། སྨྲ་སྒོའི་
དོན་བསྡུ་ལ་སོགས་པ་མཛད་ནས་སྒྲ་རིག་པའི་སྲོལ་ལེགས་པར་བཏོད། །
༉ ཚད་མ་རིག་པའི་སྲོལ་ཕྱེ་ཚུལ། ཚད་མ་རིག་པ་ཡང་བོད་སྟོན་རྣམས་ལ་མང་དུ་གསན་ཞིང་། ཁྱད་
པར་ཁ་ཆེ་པཎ་ཆེན་ལས་རྣམ་འགྲེལ་ལེའུ་དང་པོའི་འགྲེལ་པ་སྟོང་ཕྲག་ཕྱེད་དང་བཞི་ཡན་གསན་ནས་བསྒྱུར་ཅིང་
ཞུས། སློང་ ་པ་པོན་ཐར་པའི་འབྱུང་གནས་ཞེས་བྱ་བའི་རྟོག་གེའི་སྐད་ཅེས་པའི་བསྟན་བཅོས་གསན་ཅིང་བསྒྱུར།
གཞན་ཕྱི་རོལ་རིག་བྱེད་ཀྱི་ཚད་མ་དང་དྲང་སྲོང་ཆེན་པོ་གཟིགས་གཟན་གྱིས་སྦྱར་པའི་རྟོག་གེའི་བསྟན་བཅོས་
རིག་པ་ཞེས་ཞུ་བ་སོག། ས་མདོར་ན་སྡེ་བདུན་མདོ་དང་བཅས་པའི་ཡན་ལག་ཐམས་ཅད་ཐུགས་སུ་ཆུད་ཅིང་། དེ་
དག་གི་འགྲེལ་པར་བྱེད་པ་ཚད་མ་རིགས་གཏེར་རྩ་འགྲེལ་གཉིས་མཛད་ནས་ཚད་མའི་རིག་པ་རྒྱ་ཆེར་དར་བར་
མཛད།
༣བཟོ་རིག་པ་རྒྱས་པར་མཛད་ཚུལ། བཟོ་རིག་པ་ཡང་རྒྱ་བོད་ཀྱི་མཁས་པ་རྣམས་ལས་ལེགས་པར་སྦྱངས་
ཤིང་། རི་མོ་དང་སྐུ་གཟུགས་ཀྱི་མཚན་ཉིད་དང་། ཆུ་ཚད་ལ་སོགས་པ་མདོ་རྒྱུད་ཀྱི་ལུང་དང་མཐུན་པར་
མཁྱེན་ཅིང་། ཞར་བྱུང་པརྟག་པ་རྣམ་བརྒྱུད་ཀྱང་ཁོང་དུ་ཆུད། དེ་དག་གི་མཚན་ཉིད་སྟོན་པའི་སྐུ་གཟུགས་
ཀྱི་བསྟན་བཅོས་དང་། བརྟག་པའི་བསྟན་་བཅོས་སོགས་ཡོད་པར་གྲགས་ཀྱང་དེང་སང་དཔེ་རྒྱུན་ནུབ་ནས་ཕལ་
ཆེར་མཐོང་རྒྱུ་མ་བྱུང་ངོ་། །
༤ གསོ་བ་རིག་པ་རྒྱས་པར་མཛད་ཚུལ། དེ་ལ་ཡང་སྤྱིར་ཕྱི་ནང་གི་གཞུང་ལུགས་དུ་མ་ལས་བྱུང་བ་རྣམས་
དང་། ཁྱད་པར་ཡན་ལག་བརྒྱད་པའི་སྙིང་བོ་འགྲེལ་པ་ཟླ་ཟེར་དང་བཅས་པ་ཐུགས་སུ་ཆུད་ཅིང་། དེ་དག་གི་
དོན་ལེགས་པར་སྟོན་པའི་བསྟན་བཅོས་ཡན་ལག་བརྒྱད་པའི་བསྡུས་བ་ཞེས་བྱ་བ་མཛད།
༥ནང་ རིག་པ་རྒྱས་པར་མཛད་ཚུལ། ནང་རིག་པའི་སྐོར་ལ་རྒྱ་བོད་བླ་མ་རྣམས་ལས་བསམ་ཡུལ་ལས་
འདས་པ་ཞིག་གསན་ཞིང༌། ཁྱད་པར་རྗེ་བཙུན་ཆེན་པོ་གྲགས་པ་རྒྱལ་མཚན་གྱི་བཀའ་དྲིན་ལས། མདོ་རྒྱུད་
ཐམས་ཅད་ལ་མི་འཇིགས་པའི་སྤོབས་པ་ཐོབ་ནས། གཞུང་ལུགས་ལེགས་བཤད་དང་ཐུབ་པ་དགོངས་གསལ།
སེམས་བསྐྱེད་ཆེན་མོ། སྡོམ་གསུམ་རབ་དབྱེ། བདག་མེད་བསྟོད་འགྲེལ་སོགས་མཛད་ནས་ནང་རིག་པ་རྒྱ་
ཆེར་དར་བར་མཛད།
༦ལྡེབ་སྦྱོར་རིག་པའི་སྲོལ་ཕྱེ་ཚུལ། པཎྜི་ཏ་སངྒ་ཤྲཱི་ལས་དམར་སེར་དང་རྒྱལ་པའི་ལྷས་མཛད་པའི་སྡེབ་
སྦྱོར་གྱི་གཞུང་། ཁྱད་པར་དེ་དག་ལས་ཡོན་ཏན་བརྒྱུད་ཀྱི་ཁྱད་པར་དུ་འཕགས་པ་སློབ་དཔོན་རིན་ཆེན་འབྱུང་
གནས་ཞི་བས་མཛད་པའི་སྡེབ་སྦྱོར་རིན་ཆེན་འབྱུང་གནས་དང་། འཕགས་པ་འཇམ་དཔལ་གྱི་བྲྀཏ་མ་སོགས་
• 53 •
*
，
+&
+
སོ



པ་གསན་ནས་ལེགས་པར་ཁོང་དུ་ཆུད། ། དེ་དག་གི་དོན་འགྲེལ་པ་ལ་སྡེབ་སྦྱོར་སྣ་ཚོགས་ཆུན་པོ་མཛད་དེ་རིག་
གནས་འདིའི་སྲོལ་ལེགས་པར་ཕྱེ་བ་ཡིན་ནོ། །
༧ཚིག་རྒྱུན་རིག་པའི་སྲོལ་ཕྱེ་ཚུལ། རྗེ་བཙུན་ཆེན་པོ་གྲགས་པ་རྒྱལ་མཚན་ལས་སྐྱེས་རབས་སོ་བཞི་པ་
དང་། གཞོན་ནུ་བདུན་གྱི་རྟོགས་པ་བརྗོད་པ་ལ་སོགས་པའི་སྐྱེས་རབས་ཀྱི་རིགས་དུ་མ་གསན་ཅིང་། པཎྜི་ཏ་
སངྒ་ཤྲཱི་ལས་སྙན་ངག་གི་བསྟན་བཅོས་ཆེན་པོ་གསུམ་དང་ཆུང་ངུ་གསུམ། རྒྱན་གྱི་བསྟན་བཅོས་དབྱངས་ཅན་
གྱི་མགུལ་རྒྱུན་སྟོང་ཕྲག་བརྒྱད་པ། དཔག་བསམ་འཁྲི་ཤིང་ལ་སོགས་པ་མཚན་ཉིད་དང་མཚན་གཞི་སྟོན་པའི་
བསྟན་བཅོས་དུ་མ་གསན་ཅིང་། ལྷག་པར་དཎིའི་ཚིག་རྒྱན་མཁས་པར་བསླབས་ཏེ། དེ་དག་གི་བརྗོད་དོན་མ་
ལུས་པ་མདོར་བསྡུས་པའི་ཚུལ་གྱིས། མཁས་པ་རྣམས་འཇུག་པའི་སྒོར་གཏན་ལ་ཕབ་པས་རིག་གནས་འདི་ཉིད་
ཀྱི་སྲོལ་བླ་ན་མེད་པར་ཕྱེ་བ་ཡན་ནོ། །
༨ མངོན་བརྗོད་རིག་པའི་སྲོལ་ཕྱེ་ཚུལ། བོད་དུ་ཡོངས་སུ་གྲགས་པའི་སྡེ་སྣོད་གསུམ་དང་རྒྱུད་སྡེ་བཞིར་
གསུངས་པའི་མིང་གི་ཚོགས་མཐའ་ཡས་པ་དང་། དེ་དག་ཀྱང་འདོད་རྒྱལ་དང་། རྗེས་གྲུབ་འདྲ་འབྲེལ་སོགས་
སོ་སོར་ཕྱེ་ཞིང་། བཀས་བཅད་ཐོག་མཐའ་བར་གསུམ་དུ་གྲགས་པ་ལྟར། བརྡ་གསར་རྙིང་གི་ཁྱད་པར་མཐའ་
དག་ལེགས་པར་ཕྱེད་ཅིང་། ལྷག་པར་མཁས་པ་ཆེན་པོ་དགེ་འདུན་དཔལ་ལས་མངོན་བརྗོད་ཀྱི་བསྟན་བཅོས་
ལས་ཡི་གེ་རེ་རེའི་མངོན་བརྗོད་གསན་ཅིང་བསྒྱུར། ཨ་མ་ར་ཀོ་ཥ་དང་། སྣ་ཚོགས་གསལ་པའི་འགྲེལ་བ་དང་
བཅས་པ་གསན་ཅིང་། དེ་དག་སྡེ་གསུམ་མམ་བཞིར་འདུས་ཤིང༌། རྟགས་གསུམ་གྱི་རྣམ་དབྱེ་ལེགས་པར་ཕྱེད་
པའི་སྒོ་ནས་རིག་གནས་འདིའི་སྲོལ་རྒྱ་ཆེར་བཏོད། བསྟན་བཅོས་ཚིག་གི་གཏེར་མཛད། །
༩ཟློས་གར་གྱི་སྲོལ་ཕྱེ་ཚུལ། པཎྜི་ཏ་སངྒྷ་ཤྲཱི་ལས་གཟུགས་ཀྱི་ཉི་མའི་བསྟན་བཅོས་དང༌། བྷ་ར་ཏ་ལ་
སོགས་པ་གསན་ཅིང་ཁོང་དུ་ཆུད་དེ། དེ་དག་གི་ཚུལ་ཕྱོགས་ཙམ་སྟོན་པ་རོལ་མོའི་བསྟན་བཅོས་མཛད། །
༡༠ སྐར་རྩིས་རིག་པའི་སྲོལ་ཕྱེ་ཚུལ། རྩིས་ཀྱི་གཞི་ལོ་ཟླ་དགུ་པ། ལྔ་བསྡུས། སྒྲ་གཅན། གཟའ་ལྔ།
ཉི་ཟླ་གཟའ་འཛིན། དུ་འཇུག་ལ་སོགས་པ་འཆར་བ་དང་། ནུབ་པའི་མཐའ་དང་། དེ་དག་གི་དགེ་ལེགས་
ཀྱི་རྩིས་དང་། དབྱངས་འཆར་བ་ལ་སོགས་པའི་རྩིས་རྣམས་ཀྱང་ཕུལ་དུ་ཕྱིན་པ་མཁྱེན་ཅིང་། སྲོལ་འབྱེད་
པའི་བསྟན་བཅོས་ནི་མ་མཛད་མོད། ལེགས་པར་བཤད་པའི་བརྒྱུད་པའི་སྲོལ་ནི་མང་དུ་ཡོད་པ་ཡིན་ནོ། །
ཇི་སྐད་དུ། ཉིད་ཀྱི་ཞལ་ནས། སྒྲ་པ་ང་ཡིན་རྟོག་གེ་པ་ང་སྨྲ་བ་ངན་འཇོམས་ང་འདྲ་མེད། །སྡེབ་སྦྱོར་ང་
མཁས་སྙན་ངག་ང་ཉིད་མངོན་བརྗོད་འཆད་ལ་འགྲན་མེད་ང་། །དུས་སྦྱོར་ངས་ཤེས་ཕྱི་ནང་ཀུན་རིག་རྣམ་དཔྱོད་
བློ་གྲོས་མཚུངས་མེད་ང་། ། དེ་དག་གང་ཡིན་ས་སྐྱ་པ་སྟེ་མཁས་པ་གཞན་དག་གཟུགས་བརྙན་ཡིན། །ཞེས་རང་
གི་ཡོན་ཏན་རང་བཞིན་དུ་བརྗོད་པའང་ཚད་མའི་གསུང་དུ་གངས་ཅན་མཁས་པ་ཡོངས་ཀྱིས་མགྲིན་གཅིག་ཏུ་
ཁས་ལེན་པ་ཡིན་ནོ། །
གཉིས། ས་པཎ་གྱིས་མཛད་པའི་ལོ་ཙཱའི་དཔྱད་བརྗོད་སྐོར།
དམ་པ་འདི་ཉིད་པཎྜི་ཏ་ཆེན་པོ་ཡིན་པར་མ་ཟད། ངེས་པ་དོན་གྱི་ལོ་ཙཱ་བ་ཆེན་པོ་ཡང་ཡིན་ཏེ། ཁོང་གི་
• 54 •



ཕྱུག་ནས་བསྒྱུར་པའི་བཀའ་བསྟན་ལ་རྡོ་རྗེ་ཕུར་བ་རྩ་བའི་རྒྱུད་བིརྱཏྟ་མ་འབུམ་སྡེའི་དུམ་བུ་སློབ་དཔོན་པདྨ་
འབྱུང་གནས་ཀྱི་རྒྱ་དཔེ་དང་མཐུན་པ་དང༌། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་གསང་བ་
རྒྱུན་གྱི་བཀོད་པ་ཞེས་བྱ་བའི་རྒྱུད། འཕགས་པ་གསང་བ་ནོར་བུའི་ཐིག་ལེ་ཞེས་བྱ་བའི་རྒྱུད། འཕགས་པ་རྡོ་
རྗེ་ས་འོག་གི་རྒྱུད་ཀྱི་རྒྱལ་པོ་ཞེས་བྱ་བ་ལེའུ་ཉི་ཤུ་རྩ་ལྔ་བ། རྒྱ་གར་གྱི་མཁན་པོ་སུ་ག་ཏ་ཤྲཱིས་སྦྱར་པའི་མཁས་པ་
ཆེན་པོ་གྲགས་པ་རྒྱལ་མཚན་ལ་བསྟོད་པ། གསང་བ་འདུས་པའི་མངོན་པར་རྟོགས་པའི་རྒྱུན་གྱི་འགྲེལ་བ།
དཀྱིལ་འཁོར་ཆེན་པོའི་དངོས་གྲུབ་བརྙེས་པའི་མཁས་པ་ཆེན་པོ་སྒྲ་གཅན་འཛིན་དཔལ་བཤེས་གཉེན་གྱིས་མཛད་
པའི་ཟུང་དུ་འཇུག་པ་གསལ་བ་ཞེས་བྱ་བ་ཤོ་ལོ་ཀ་ཕྱེད་དང་བརྒྱད་བརྒྱ་བ། པཎྜི་ཏ་བཟང་བོ་སྦྱིན་པས་མཛད་
པའི་ཚོགས་ཀྱི་འཁོར་ལོའི་ཆོ་ག་སོགས་མང་དུ་བཞུགས་ཤིང༌། སྔོན་བྱོན་ལོ་ཙཱ་བ་རྣམས་ཀྱི་འགྱུར་ཆོས་རྣམས་མ་
ཡིག་ལ་བསྡུར་ནས། འགྱུར་ཆད་དང་འགྱུར་ལོག་ཏུ་སོང་པའི་སྐྱོན་རྣམས་རྒྱུ་མཚན་དང་བཅས་ཏེ་དགག་སྒྲུབ་
ཀྱིས་ལེགས་པར་བཅོས་ནས། ཕྱིས་འབྱུང་གི་ལོ་ཙཱ་བ་རྣམས་ལོ་ཙཱ་བྱ་བའི་ལམ་ལོག་ཏུ་མི་འཇུག་པའི་ཕྱིར།
འགྱུར་དཔྱད་མཛད་པ་རྣམས་སྡོམ་གསུམ་རབ་དབྱེ་དང་། མཁས་པ་རྣམས་འཇུག་པའི་སྒོ། སྒྲ་ཉེ་པར་བསྡུས་
པ་སོགས་གཞུང་དུ་མར་ཐོར་བུར་བཀོད་ཅིང་། དེ་དག་ཕྱོགས་གཅིག་ཏུ་བསྡུས་ན་མིང་དང་ཚིག་གི་འགྱུར་སྐྱོན་
དང༌། བརྡ་རྙིང་དང་ཡུལ་སྐད་ཀྱི་དབང་དུ་སོང་ནས་གོ་དཀའ་བའི་སྐྱོན་བཅས་གསུམ་ཡོད་པ་ལས།
དང་པོ། མིང་གི་འགྱུར་སྐྱོན་བཤད་པ།
མིང་གི་འགྱུར་སྐྱོན་ནི་རིགས་དང་བྱ་བ་ཡོན་ཏན་རྫས་སོགས་ཀྱི་མིང་རྣམས་ཕན་ཚུན་བསྒྱུར་པ་ལ། མ་
རྟོགས་ལོག་རྟོག་གི་དབང་དུ་སོང་ནས་ལོག་པར་བསྒྱུར་པ་ལ་བྱ་སྟེ། དེ་ལ་འདིར་ཡིག་བསྒྱུར་ལས་འབྱུང་པའི་
སྐྱོན་དང་། དོན་བསྒྱུར་ལས་བྱུང་བའི་སྐྱོན་གཉིས་བསྟན་པ་ལས། སྔ་མ་ཡིག་བསྒྱུར་ལས་བྱུང་བའི་སྐྱོན་ལ་
ཡང་སྒྲ་སྐྱོན་དང་། གཟུགས་སྐྱོན། དོན་སྐྱོན། སྒྲ་གཟུགས་གཉིས་ཀའི་སྐྱོན། སྒྲ་དོན་གཟུགས་གསུམ་གྱི་
སྐྱོན་བཅས་ལྔ་ཡོད་པ་ལས།
༡སྒྲ་སྐྱོན་བསྟན་པ། ཤུ་ནྱ་ཐཱ་ཛྙཱ་ན་ཞེས་རྣམ་རྟོག་འགོག་པའི་ཚིག་གི་ཛྙཱ་ན་ཞེས་པ་དེ་ལ་སྙ་ན་དང༌།
མཁའ་འགྲོ་ཌཱ་ཀིལ་དྷ་ཀིར་འབོད་པ་སོགས་ནི་ཀློག་མ་དག་པའི་སྐྱོན་དུ་བཤད་ཅིང༌། འདི་རིགས་ཡི་གེའི་
གཟུགས་དང་བསྟན་བྱའི་དོན་ལ་འགྱུར་པ་མེད་ཀྱང་། ངག་ནས་བརྗོད་པའི་ཚེ་སྒྲ་ཇི་བཞིན་མ་ཐོན་པས་ཡིག་
བསྒྱུར་གྱི་མཚན་ཉིད་མ་ཚང་བ་དང་། འདིར་བཤད་པའི་ཡི་གེའི་གཟུགས་ལ་འགྱུར་བ་མེད་པ་ནི་རྒྱ་གར་གྱི་
དབྱངས་གསལ་རྣམས་སློབ་དཔོན་ཐོན་མིས་ཐང་ཡིག་ཏུ་ཕབ་པ་དེའི་བརྩེགས་འདོགས་སོགས་ཡི་གེའི་སྦྱོར་ཚུལ་རྒྱུ་
གར་ཇི་ལྟ་བ་བཞིན་ཐོན་འདུགས་པས། ཡི་གེ་སྦྱོར་ཚུལ་གྱི་གཟུགས་རགས་པ་མ་འགྱུར་བ་ལ་བྱ་ཞིང་། དེ་ལ་
གཟུགས་དོད（g t）ཅེས་ཀྱང་མིང་འདོགས་མཛད་ཆོག་ལ་རྒྱ་གར་སྐད་བོད་དུ་བསྒྱུར་པ་ལས་བྱུང་བའི་
སྣང་ཚུལ་ཁྱད་པར་བ་ཞིག་གོ །
༢ གཟུགས་སྐྱོན་བསྟན་པ། ཨོྃ་ལ་འ་ཡིག་རིང་ཆ་ཅན་མི་སྲིད་བཞིན་དུ་འ་ཆུང་བཏགས་ཏེ་ཨོཾ་དུ་འབྲི་བ་
• 55 •



དང༌། དེ་བཞིན་ཡོན་ཏན་གྱི་སྐད་དོད་གུ་ན་ལ་འགུ་ན། སྟོབས་ཀྱི་སྐད་དོད་བ་ལ་ལ་འབའ་ལ། ངྒཱ་ལ་འ དྷཱ
གནྡོ་ལ་འགནྡོ་ལ་སོགས་སུ་བྲིས་པ་ནི་རྒྱ་གར་ལ་འས་འཕུལ་སྔར་མེད་ཅིག་གསར་དུ་བསྣན་པ་ཡིན་པས། ཡི་གེའི་
སྒྲ་དོན་གཉིས་ལ་འགྱུར་བ་མེད་ཀྱང་ཡིག་བསྒྱུར་གྱི་མཚན་ཉིད་མ་ཚང་བ་ཡིན་ནོ། ། །
༣ དོན་སྐྱོན་བསྟན་པ། ནཱ་རོ་ཏ་ཞེས་པའི་སྒྲ་དེ་རྒྱུ་གར་སྐད་ཡིན་ཞིང་། དེའི་རྒྱུ་མཚན་མ་རྟོག། ས་
པར། དཀའ་བ་སྤྱད་པས་ཨན་ན་རོ་རུ་སོང་ཞེས་བོད་སྐད་ལྟར་སྒྲ་བཤད་བྱས་པ་དང་། རྒྱ་གར་སྐད་ཡིན་པའི་
ཛ་བ་ཞེས་བརྗོད་པའི་སྒྲ་དེ་བོད་དུ་བསྒྱུར་ན་མེ་ཏོག་དམར་པོའི་དོན་ལ་འཇུག་ཀྱང་། དེའི་རྒྱུ་མཚན་མ་ཤེས་པར་
བྱམས་པའི་དོན་གྱི་མཛའ་བར་འཆད་པ་དང༌། རྒྱ་གར་སྐད་དུ་དོ་ཧ་ཞེས་པ་བོད་སྐད་དུ་ལྷུཀ་པའམ་བཅས་པའི་
དོན་ལ་འཇུག་ཀྱང་། དེའི་དོན་མ་ཤེས་པར་དོ་ནི་གཉིས་དང་ཧ་དགོད་པ་ལ་བཤད་པས་དོན་ལོག་པ་སོགས།
ཡེ་གེའི་སྒྲ་དང་གཟུགས་ལ་འགྱུར་བ་མེད་ཀྱང་དོན་ལོག་པར་འགྲེལ་པས་ཡིག་བསྒྱུར་ལ་རྔོ་མ་ཐོགས་སོ། །
༩ སྒྲ་གཟུགས་གཉིས་ཀའི་སྐྱོན་བསྟན་པ། གནས་ལྔ་རིག་པའི་སྐད་དོད་པཎྜི་ཏ་ཞེས་བྱ་པ་དེ་པ་མ་པི་ཏ་རུ་
འབྲི་ཞིང་འབོད་པ་དང་། སྭཱ་ཧཱ་ཞེས་བྱ་བ་ས་ཧ་རུང་འབྲི་ཞིང་ཀློག་པ། དཔང་ཕྱུག་གི་སྐད་དོད་ཨི་ཤུར་ཞེས་
པའི་ཝ་བཏགས་བཅད་ནས་ཨི་ཤ་ར་ཞེས་དང་། ས་ཏྭ་ཞེས་པའི་ཝ་བཏགས་བཅད་ནས་ས་ཏ་ཞེས་འབྲི་ཞིང་ཀློབད་
པ་རྣམས་བསྟན་དོན་མ་འགྱུར་ཀྱང་། སྒྲ་གཟུགས་གཉིས་ལ་འགྱུར་ལྡོག་བྱུང་པས་ཡིག་བསྒྱུར་གྱི་སྐྱོན་དུ་བཤད་
བུ
དོ། ། །
༥ སྒྲ་དོན་གཟུགས་གསུམ་གའི་སྐྱོན་བསྟན་པ། པོ་ཏ་ལ་ཞེས་བྱ་བའི་སྒྲ་བོད་སྐད་དུ་གྲུ་འཛིན་གྱི་དོན་ལ་
འཇུག་ཅིང་། རི་བོ་གྲུ་འཛིན་ཞེས་བསྒྱུར་ན་ཆོག་མོད་ཀྱི། རྒྱ་གར་སྐད་རང་སོར་བཞག་ནས་རི་པོ་ཏ་ལའ མ།
པོ་ཏ་ལ་ཡི་རི་ཞེས་བྲིས་པའི་ཚུལ་དེ་མ་རྟོགས་པར། རི་བོ་ཏ་ལ་ཞེས་བྲིས་པ་དེ་སྒྲ་འགྱུར་གཟུགས་འགྱུར་དོན་
ཡང་འགྱུར་པས་ན། སྒྲ་དོན་གཟུགས་གསུམ་གྱི་སྐྱོན་དུ་བཤད་ནས་ཡིག་བསྒྱུར་གྱི་མཚན་ཉིད་རྩ་བ་ནས་ཉམས་
པར་བསྟན་ཏོ། །འདིར་ངེས་པར་ཤེས་དགོས་པ་ཞིག་ལ། བོད་དང་རྒྱ་གར་གྱི་ཡི་གེ་རྣམས་རྩ་བའི་སྒྲ་གདངས་
ཕལ་ཆེར་མཚུངས་པ་དང་། བོད་ཀྱི་ཡི་གེ་རྒྱུ་གར་ལ་དཔེ་བྱས་ནས་བཟོས་པ་སོགས་ཀྱིས། རྒྱ་གར་གྱི་སྐུ་
གདངས་ཇི་ལྟ་བ་བཞིན་བོད་ཡིག་གི་སྟེང་ནས་མཚོན་ཐུབ་པ་དང༌། རྒྱུ་གར་གྱི་དབྱངས་གསལ་རྣམས་རེ་ བསྟེ
བཞིན་བོད་ཡིག་གི་གཟུགས་དོད་དུ་ཕབ་ཐུབ་པར་མ་ཟད། བརྩེགས་འདོགས་སོགས་དབྱངས་གསལ་ཀྱི་སྦྱོར་
ཚུལ་ཀྱང་ཇི་ལྟ་བ་བཞིན་ཐོན་ནུས་པས། ཕྱི་སྐད་རང་སོར་བཞག་པ་ལ་ཡིག་བསྒྱུར་དང་སྒྲ་བསྒྱུར་གཉིས་སུ་ཕྱེ་
ནས་ཞིབ་ཆ་གཏོད་དགོས་པར་སྣང་སྟེ། སྒྲ་དོན་གཟུགས(གཟུགས་རགས་པ་ལ་བྱ།)གསུམ་པོ་རང་སོར་བཞག་
པ་ནི་ཡིག་བསྒྱུར་དང་། སྒྲ་དོན་རྐྱང་རྐྱང་རང་སོར་བཞག་པ་ལ་སྒྲ་བསྒྱུར་དུ་གོ་དགོས་པ་མར་ཁེ་སི་ཞེས་པ་
སོགས་མང་དུ་ཡོད་པས་རྟོགས་སླ་ཞིང་། རྒྱ་གར་སྐད་བོད་དུ་བསྒྱུར་པ་ལ་སྒྲ་བསྒྱུར་གྱི་ཐབས་དེ་ག་ནའ་དུས་སུ་
ཅུང་ཟད་དར་ཡང་། བཀས་བཅད་ཐེངས་གསུམ་པའི་སྔ་གཞུག་ཙམ་ལ་མཁས་པ་རྣམས་ཀྱིས་མི་མཁོ་པར་བྱས་
སོ། །ཕྱི་མ་དོན་བསྒྱུར་ལས་བྱུང་པའི་སྐྱོན་བཤད་པ་ལ་མུན་སྤྲུལ་དུ་བསྒྱུར་བ་དང༌། ཁམས་མ་ཤེས་པར་བསྒྱུར་
བ། སྔོན་བྱུང་གཏམ་རྒྱུད་མ་གོ་བར་བསྒྱུར་བ། གོ་རིམ་བཟློགས་ནས་བསྒྱུར་བ། གྲངས་ཀྱི་མིང་བསྒྱུ་ར་པ་
• 56 •



ལས་བྱུང་པའི་སྐྱོན་བཅས་ལྔ་ཡོད་པ་ལས།
༡མུན་སྤྲུལ་དུ་བསྒྱུར་པའི་སྐྱོན། མུན་སྤྲུལ་དུ་བསྒྱུར་བ་ནི་སྒྲ་མི་ཤེས་པས་བསྟན་དོན་མ་རྟོགས་པར་
བསྒྱུར་བ་སྟེ། དཔེར་ན་རྒྱ་གར་སྐད་དུ་ཨིནྡྲ་བྷཱུ་ཏི་ཞེས་བྱ་བའི་སྒྲ་དེ་བོད་སྐད་ལ་བསྒྱུར་ན་འབྱུང་བོའི་དབང་བོ་
ཞེས་བྱ་བར་འགྱུར་ཡང་། དེ་ཡི་སྒྲ་དོན་མ་ཤེས་པར་བརྒྱ་བྱིན་བྱང་ཆུབ་ཏུ་བསྒྱུར་པ་དང་། རྒྱ་གར་སྐད་དུ་ལྕེ་
ཧི་ཞེས་བྱ་བའི་སྒྲ་དེ་བོད་སྐད་ལ་ཉ་ཡི་རྒྱུ་ལྟོ་ཡིན་མོད་ཀྱི། དེའི་དོན་མ་ཤེས་པར་གླུ་ཡི་པ་རུ་འཆད་པ་དང༌། དེ་
བཞིན་པི་མ་ལ་མི་ཏྲ( དྲི་མེད་བཤེས་གཉེན）ལ་ཕྱག་རྒྱ་དང་། ཨ་བ་དྷུ་ཏཱི ( གཉིས་སྤངས་སམ་ཀུན་འདར》ལ་
འདོད་སྟེར་དུ་འཆད་པ་སོགས་ཁེ་ཕན་དང་སྙན་གྲགས་ཀྱི་དོན་དུ་མ་ཡིག་གི་ཕྱོགས་ཙམ་ཡང་མ་རྟོགས་པར་གང་
འདོད་དུ་བསྒྱུར་བ་འདི་ལྟ་བུ་ལོ་ཙཱ་བྱ་བའི་ཁྲོད་ཆེས་ཆེར་དགག་པའི་གནས་ཡིན་ཀྱང་། དེང་སང་འབྱུང་བོ་རོ་
ལངས་ཀྱི་ཚུལ་དུ་སླར་ཡང་དར་ཞིང་རྒྱས་ནས། གནམ་སའི་ཁྱོན་འདིར་འགྱུར་སྐྱོན་གྱི་ཐལ་རྡུལ་དགུ་དཀྲུགས་
བྱེད་བཞིན་ཡོད་པས། མིག་དང་ལྡན་པ་རྣམས་སྔོན་བྱོན་མཁས་པའི་ལེགས་བཤད་ཀྱི་ནོར་བུར་བརྟེན་ནས་རྙོག་
མ་གྲུང་བའི་ཐབས་ལ་འབད་རིགས་སོ། །
༢ ཁམས་མ་ཤེས་པར་བསྒྱུར་པའི་སྐྱོན། ཇི་སྐད་དུ། ཉེ་བར་བསྒྱུར་བའི་དབང་གིས་ནི། །སྐད་བྱིངས་
དོན་ནི་རབ་འགྱུར་ཏེ། ། གངྒཱའི་ཆུ་ནི་མངར་མོད་ཀྱི། །རྒྱ་མཚོའི་ཆུ་ཡིས་འགྱུར་བ་བཞིན། །ཞེས་གསུངས་པ་
ལྟར། སྒྲའི་ཁམས་གཅིག་ལ་ཉེ་བསྒྱུར་གྱི་རྐྱེན་མི་འདྲ་བའི་དབང་གིས་དོན་དུ་མར་འགྲོ་བ་འོག་ཏུ་འཆད་འགྱུར་
ལས་ཤེས་པར་བྱ་ཞིང་། སྒྲ་འགྱུར་ལ་ཁམས་ཐ་དད་དུ་སོང་ནས། ཀཱ་ཡའི་དབྱངས་སུ་བསྒྱུར་བ་དང་ལེན་པ་ལ་
གཅད་པ། འཁོར་བ་ལ་འཁྲུལ་བ་སོགས་ནི་སྒྲའི་ཁམས་མི་ཤེས་ན་གོ་དཀའ་པས། མ་ཡིག་གི་བརྡ་སྤྲོད་ལ་
དཔྱིས་ཕྱིན་པ་ཞིག་སྦྱང་དགོས་པར་བསྐུལ་ཏོ། ། །
༢ སྔོན་བྱུང་གཏམ་རྒྱུད་མ་གོ་བར་བསྒྱུར་པའི་སྐྱོན། ཕྱི་རོལ་མུ་སྟེགས་པའི་རིག་བྱེད་གཏམ་རྒྱུད་དང་།
མདོའི་རྟོགས་པ་བརྗོད་པ་རྣམས་ལས་སེམས་ཅན་གྱི་མིང་དང་ཡུལ་གྱི་མིང་ཐ་དད་དུ་འདོགས་པ་རྣམས་སྔོན་
རབས་ཀྱི་གཏམ་རྒྱུད་མ་ཤེས་པས། ལོ་ཙཱ་པ་མཁས་ཀྱང་ཕྱིན་ཅི་ལོག་ཏུ་བསྒྱུར་བ་མཐོང་སྟེ། དཔེར་ན་ས་ར་སྭཱ་
སྟིའི་སྒྲ་སྔོན་རྒྱ་མཚོ་བསྲུབས་པ་ལས་བྱུང་པས་མཚོ་ལས་བྱུང་བ་ཡིན་མོད་ཀྱི། གཏམ་རྒྱུད་མ་གཟིགས་པའམ་གོ་
བདེ་བའི་ཆེད་དུ་དབྱངས་ཅན་མར་བསྒྱུར་རོ། །དེ་བཞིན་གླང་པོ་ཆེ་ས་སྲུང་གི་བུ་ཡང་དེ་དང་འདྲའོ། །ཡང་བྲིདྷ་
སནྡ་ན་ཞེས་བྱ་བ་གཏམ་རྒྱུད་ལས་ལྷ་མ་ཡིན་རྒན་མོ་ཞེས་བྱ་བ་ལུས་ཕྱེད་དུ་སོང་བ་སྦྱར་བ་ཡིན་མོད་ཀྱིས། རྒན་
པོས་སྦྱར་བ་ཞེས་བྱ་བར་བསྒྱུར་པ་དང༌། གོ་དཱ་ཝ་རི་ཞེས་བྱ་བ་དྲང་སྲོང་ཞིག་གི་བ་ལང་བསད་པའི་སྡིག་སྦྱོང་གི་
ཆུ་ཡིན་པས། བ་ལང་བསད་པའི་ཆུ་ཞེས་བྱ་བར་འགྱུར་མོད་ཀྱི། བའི་ཆུ་མཆོད་སྦྱིན་ཞེས་བསྒྱུར་པ་སོགས་ནི་
དོན་བསྒྱུར་བྱས་ནས། །ཐུན་མོང་མ་ཡིན་པའི་མཚོན་དོན་རྟོགས་པའི་གེགས་སུ་གྱུར་ཏོ། །
༩ གོ་རིམ་བཟློག་ནས་བསྒྱུར་པའི་སྐྱོན། དེ་ལ་རྗེས་དང་རྐང་བའི་སྒྲ་བཟློག་ནས་བསྒྱུར་པ་དང༌། བྱིས་པ་
དང་བྱེ་མ་དང་སྐྲའི་སྒྲ་ཕན་ཚུན་འཆོལ་པར་བསྒྱུར་བ་ལ་སོགས་པ་རྣམས་ནི་མིང་བརྡ་ཕན་ཚུན་གོ་འཛོལ་པའམ།
གཅིག་གཅིག་ལ་ངོ་མ་འཕྲོད་པར་དོན་ལོག་པར་བསྒྱུར་བའོ། །
• 57 •



༥ གྲངས་ཀྱི་མིང་བསྒྱུར་པ་ལས་བྱུང་པའི་སྐྱོན། དེ་ལ་བསེ་རུ་ལ་རལ་གྲི་དང་རལ་གྲི་ལ་བསེ་རུར་བསྒྱུར་པ་
སྟེ་སཾསྐྲྀ་ཏའི་རྣམ་གྲངས་ཀྱི་སྒྲ་རྣམས་ཕན་ཚུན་ནོར་ཏེ་བསྒྱུར་པར་བསྟན་ཏོ། །
གཉིས་པ། ཚིག་གི་འགྱུར་སྐྱོན་བསྟན་པ།
ཚིག་གི་འགྱུར་སྐྱོན་ལ་འཕྲི་བསྒྱུར་བྱས་པ་ལས་བྱུང་པའི་སྐྱོན་དང་། གཅོད་མཚམས་ཉམས་པ་ལས་བྱུང་
བའི་སྐྱོན། ས་མཚམས་འཆུགས་པ་ལས་བྱུང་པའི་སྐྱོན་བཅས་གསུམ་བསྟན་པ་ལས།
༡འཕྲི་བསྒྱུར་བྱས་པའི་སྐྱོན། གོ་དཱ་ཝ་རི་ཞེས་བྱ་བའི་སྒྲ་བོད་དུ་བའི་ཆུ་མཆོད་སྦྱིན་ཞེས་བསྒྱུར་པ་གོང་ཏུ་
བརྗོད་ཟིན་པ་ལྟར། མ་ཡིག་གི་བསྟན་དོན་དང་རིང་དུ་འགལ་པ་དང་། སྒྲའི་ཆ་ཤས་ཐམས་ཅད་མ་བསྒྱུར་
པས་མ་ཡིག་གི་བསྟན་དོན་རྫོགས་པར་མཚོན་མི་ནུས་པའམ་ལོག་པར་བསྟན་པ་སོགས་འགྱུར་སྐྱོན་ཤིན་ཏུ་ཆེའོ། །
༢ གཅོད་མཚམས་ཉམས་པ་ལས་བྱུང་བའི་སྐྱོན་བསྟན་པ། གཏོར་མ་ཤ་ཁྲག་མེད་པ་ལ། ཁྲག་མེད་པའི་
གཏོར་མ་ཤ་དང་བཅས་པར་བསྒྱུར་པ་ལྟ་བུ་སྟེ། འདིར་ཤ་ཁྲག་གཉིས་གོང་འོག་སོ་སོར་བཅད་ནས་གཏོར་མ་ཤ་
ཅན་ལ་ཁྲག་མེད་པ་ཞེས་པ་ལྟར་སོང་པས་དོན་ནོར་བར་བསྟན་པ་དང་། དེང་དུས་ཀྱི་བོད་རྒྱུ་ཡིག་སྒྱུར་ལས་སྣང་
ཚུལ་འདི་ལྟ་བུ་ས་ཡི་འཇག་མ་བཞིན་མང་དུ་མཐོང་པས། ས་པཎ་ཀྱི་གདུལ་བྱར་མ་རུང་བ་ཡིན་ནམ་སྙམ་སོ། །
༣ ས་མཚམས་འཆུགས་པའི་སྐྱོན། རྣམ་དབྱེ་གསུམ་པའི་སྒྲ་ཚིག་འོག་མའི་དགག་པའི་སྒྲར་སྦྱར་བ་
དང་། ཚིག་འོག་མའི་དགག་སྒྲའི་ན་ཡིག་ཚིག་གོང་མའི་རྣམ་དབྱེ་གསུམ་པའི་སྒྲར་སྦྱར་པའི་སྟོབས་ཀྱིས་སྒྲ་
འཁྲུལ་པར་བསྒྱུར་པ་སྟེ། དཔེར་ན ཨབིནཤཱརཱན(མི་འཇིག་པ་རྣམས་སུ)ཞེས་བརྗོད་པའི་ན་སྒྲ་དེ་ཚིག་འོག་
མའི་དགག་སྒྲ་ཡིན་ཡང་། གོང་མར་སྦྱར་པས་འཇིག་པར་ནི་ཞེས་བྱ་བར་གྱུར་པ་ལྟ་བུའོ། །
གསུམ་པ། བརྡ་རྙིང་དང་ཡུལ་སྐད་ཀྱི་དབང་དུ་སོང་པའི་སྐྱོན།
འདི་ལ་བརྡ་རྙིང་གི་དབང་དུ་སོང་བ་དང་ཡུལ་སྐད་ཀྱི་དབང་དུ་སོང་ནས་གོ་དཀའ་པའི་སྐྱོན་གཉིས་བསྟན་
པ་ལས། སྔ་མ་བརྡ་རྙིང་གི་དབང་དུ་སོང་བ་ནི་དཔེར་ན། ཀེ་ཏུ་ཞེས་བྱ་བའི་རྒྱ་གར་གྱི་སྒྲ་དེ་དཔལ་དང་ཏོག་
དང་དུ་བ་མཇུག་རིང་སོགས་ལ་འཇུག་ཅིང་། འབུམ་སོགས་སྐད་གསར་བཅད་སྔོན་ལ་བསྒྱུར་བའི་གཞུང་རྣམས་
སུ་རིན་ཆེན་དབལ་དང་། བརྒྱད་སྟོང་བ་སོགས་སྐད་གསར་བཅད་རྗེས་ལ་བསྒྱུར་པ་རྣམས་སུ་རིན་ཆེན་ཏོག་
ཅེས་གཉིས་སུ་སྣང་བ་དོན་ལ་གཅིག་ཡིན་པ་དང་། དེ་བཞིན་ཧྭགས་ལ་བྱེ་མ་ཀ་ར། གླ་གོར་ཞོ་ཤ་ལ་གོ་ཡུ།
ནམ་ཡང་ལ་གཞར་ཡང་ཞེས་བསྒྱུར་པ་སོགས་ནི་བརྡ་རྙིང་གི་དབང་དུ་སོང་ནས་གོ་དཀའ་བ་དང༌། ཕྱི་རབས་ལོ་
ཙཱ་པ་རྣམས་སྐད་གསར་བཅད་རྗེས་ཀྱི་མིང་བརྡ་ལྟར་གཅིག་མཐུན་དུ་བསྒྱུར་དགོས་པར་བསྟན་ཏོ། །ཕྱི་མ་ཡུལ་
སྐད་ཀྱི་དབང་དུ་སོང་བ་ནི་མདའ་ལ་ཉག་ཕྲན་དང་། གཞུ་ལ་གནམ་རུ། ཏོག་ཙེ་ལ་འཇོར་རམ་ཤིམ་པ།
གཤོལ་ལ་ཐོང་པ། ལག་པ་ལ་སུག་པ། བཞོན་པ་ལ་ཕྱུགས་ཆུང་། གཞོང་བ་ལ་ཡོལ་གོ བུ་རམ་ལ་ལི་ཁ་ར།
འཕང་བ་ལ་འགྱོད་པ། ཆུད་མི་འཛའ་བ་ལ་ཆབ་མི་འཚལ་བ་སོགས་ཀུན་ལ་མ་གྲགས་པའི་ཡུལ་སྐད་བྱེ་བྲག་པར་
• 58 •



，
བསྒྱུར་པས་གོ་དཀའ་པར་སོང་ངོ༌། །དེ་ཡང་བོད་ཀྱི་ལོ་རྒྱུས་སྟེང་། བཀས་བཅད་རིམ་པ་ཐེངས་གསུམ་ལ་མཛད་
པ་ནི་མེས་པོ་རྣམས་ཀྱི་རྣམ་དཔྱོད་ཀྱི་མཐུ་ལས་བྱུང་བའི་མཛད་རྗེས་བླ་ན་མ་མཆིས་པ་སྟེ། རང་རེའི་སྐད་ཡིག་
འདི་བསྐལ་པའི་བར་མི་ཉམས་པར་གནས་པ་དང་། འཛམ་གླིང་གི་རྒྱུན་དུ་གྱུར པའི་ཐུན་མོང་དང་ཐུན་མོང་མ་
ཡིན་པའི་རིག་གནས་མཐའ་དག་དར་ཞིང་རྒྱས་པར་བྱེད་པ་ལ་ཚན་རིག་དང་མཐུན་པའི་ཐབས་སྦྱོར་ཡང་དག་
གིས། མིང་བརྡ་རྣམས་ཀུན་ལ་གྲགས་ཤིང་གོ་བདེ་བ་ཞིག་ཏུ་གཅིག་གྱུར་བཟོས། གལ་སྲིད་བཀས་བཅད་མ་
མཛད་པར་ལོ་ཙཱ་བ་རང་རང་གི་འདོད་པ་དང་། ལུང་བ་བྱེ་བྲག་པའི་སྐད་ལྟར་བསྒྱུར་ན་བཅུ་ཕྲག་ནོར་བུའི་འོད་
ཟེར་ཕྱོགས་མཚམས་ཀུན་ལ་ཁྱབ་ཐུབ་པ་ལྟ་ཞོག ད་ལྟའི་ལོ་ཙཱའི་བར་བྱུང་པའི་སྣང་ཚུལ་འདི་བཞིན་ཐ་མ་སྐད་
ཆ་འགྱུར་ནས་མི་རིགས་འཐོར་ཞིག་ཏུ་སོང་ཉེན་ཡང་ཤིན་ཏུ་ཆེའོ། །
གོང་གསལ་དཔྱད་བརྗོད་འདི་དག་ལས། ལོ་ཙཱ་བྱེད་པར་བསྒྱུར་བྱ་དང་སྒྱུར་བྱེད་གཉིས་ཀའི་མིང་དང་
ཚིག་དང་བརྡ་སྤྲོད་དང༌། སྔོན་བྱུང་གཏམ་རྒྱུད་སོགས་ཀྱི་ཐུན་མོང་མ་ཡིན་པའི་རིག་གནས་ཀྱི་བསྟན་དོན།
རིག་གནས་ལོ་རྒྱུས་སོགས་ཀུན་ལ་བྱང་ཆ་དགོས་ཚུལ་དང༌། དེ་ལས་ལྡོག་ན་འགྱུར་སྐྱོན་སྣ་ཚོགས་ཤིག་འབྱུང་
སྲིད་པ་བསྟན་པ་བརྒྱུད། ཕྱི་རབས་གངས་ཅན་པ་རྣམས་འཇིག་རྟེན་ཀུན་ལ་ལྟ་བའི་འདྲེན་བྱེད་འཚོལ་པ་ལ་
འཇུག་ལྡོག་གི་ལམ་ཡིག་གསལ་བོ་ཞིག་གནང་ངོ༌། །
གསུམ། ས་པཎ་གྱི་གསུང་ལས་བསྟན་པའི་ལོ་ཙཱ་བྱེད་ཐབས།
འདིར་བསྟན་པའི་ལོ་ཙཱ་བྱེད་ཐབས་ནི་རྒྱ་གར་སྐད་བོད་དུ་བསྒྱུར་པའི་ལག་ལེན་ཁྲོད་བྱུང་པའི་ཉམས་མྱོང་
སྤྱི་བསྡོམས་བྱས་པ་ཡིན་ཞིང་། དེ་ལ་གཙོ་བོ་ཡིག་བསྒྱུར་དང་ཐད་བསྒྱུར། དོན་བསྒྱུར། ཡིག་དོན་ཟུང་
འབྲེལ། སྒྲ་གཅིག་དུ་མར་འགྱུར་ཚུལ། བཟླས་ཏེ་བསྒྱུར་ཚུལ། སྒྲའི་ཁམས་གཅིག་ལ་ཉེར་བསྒྱུར་གྱི་རྐྱེན་ཐ་
དད་པ་ཕྲད་པ་ན་སྒྲ་དུ་མར་འགྱུར་ཚུལ་བཅས་བདུན་ཡོད་པ་ལས།
དང་པོ། ཡིག་བསྒྱུར་གྱི་ཐབས་བསྟན་པ།
གོང་དུ་བཤད་ཟིན་པ་ལྟརཀྵཡིག་བསྒྱུར་ནི་ཡི་གེའི་སྒྲ་དོན་གཟུགས་གསུམ་ཆ་ཚང་དུ་རང་སོར་བཞག་པ་ལ་
གོ་སྟེ། ཨོཾ་ཨ ཧཱུྃ་དང་པདྨ། ཀུནྡ། ཧི་མ་ལ་ཡ་སོགས་མི་མིང་དང་ས་མིང་གཟུངས་སྔགས་ཀྱི་སྐོར་རྣམས་
བསྒྱུར་དུ་མི་བཏུབ་པའམ། བསྒྱུར་དུ་རུང་ཡང་རང་སོར་བཞག་པ་ལ་བསྟན་དོན་ཁྱད་པར་ཅན་ཡོད་པ་སོགས་
སྐབས་གཞན་ནས་མང་དུ་སྨྲས་ཟིན་པས་འདིར་ཟློས་པའི་དགེ་བ་མ་མཆིས་སོ། །
གཉིས་པ། ཐད་བསྒྱུར་གྱི་ཐབས་བསྟན་པ།
ཐད་བསྒྱུར་ནི་རྒྱ་གར་གྱི་སྒྲའི་བརྗོད་བྱ་བོད་དུ་ཇི་བཞིན་མཚོན་པ་ལ་སྣོན་འཕྲི་གང་ཡང་མ་བྱས་པར་སོ་སོའི་
སྐད་དོད་བཞིན་ཐད་ཀ་ཐད་སོར་བསྒྱུར་པ་ལ་བྱ་སྟེ། མནྡ་ཀའི་སྒྲ་དལ་འགྲོའམ་གྱ་གྱུ་ཞེས་བྱ་བ་ཡིན་མོད་ཀྱི།
• 59 •



ད་ལ་ཕྱིས་འབབ་ཏུ་བསྒྱུར་པ་དང༌། ཨ་ནི་ག་ཀྲི་ཊའི་སྒྲ་ལུས་མེད་པ་སེམས་ཅན་གྱི་སེམས་རོལ་ཅིང་རྩེ་བར་བྱེད་
པས་ལུས་མེད་རྩེན་བྱ་བར་འཐད་མོ་ཀྱི། འདོད་པའི་ལྷར་བསྒྱུར་པ་དང་། སྐནྡའི་སྒྲ་སྨིན་དྲུག་གི་པུས་ལྷ་མ་
ཡིན་གྱི་དམག་དཔུང་མཐོང་བ་ན་ངུས་པས་དྲང་པོར་བསྒྱུར་ན་དུ་བ་ཡིན་མོད་ཀྱི། སྐེམ་བྱེད་དུ་བསྒྱུར་པ་སོགས་
ད་པེ་མཚོན་མང་དུ་དྲངས་ནས་འདི་རིགས་ཐད་བསྒྱུར་བྱ་དགོས་ཚུལ་ནན་གྱིས་བསྟན། དེ་ཡང་སྔོན་བྱུང་བ། ཏམ་
རྒྱུད་སོགས་ལས་བྱུང་པའི་མིང་བརྡ་རྣམས་ཐད་བསྒྱུར་བྱས་ན་རྒྱ་གར་གྱི་རིག་གནས་ཀྱི་བསྟན་དོན་ཇི་བཞིན་
རྟོགས་པ་དང་། མིང་བརྡ་ཕུན་སུམ་ཇེ་ཚོགས་སུ་གཏོང་པར་ཕན་པར་མ་ཟད། ཐབས་འདི་ཉིད་རིག་པའི་
གཞུང་ལུབ།ས་སོགས་བསྒྱུར་བ་ལའང་སྤྱོད་རྒྱ་ཤིན་ཏུ་ཡངས་སོ། །
གསུམ་པ། དོན་བསྒྱུར་གྱི་ཐབས་བསྟན་པ།
དོན་པསྒྱུར་ནི་རྒྱ་གར་གྱི་སྒྲའི་བརྗོད་བྱ་བོད་སྐད་དུ་ཇི་བཞིན་མཚོན་པ་ལ་མིང་གི་གོ་རིམ་བསྣོར་བའམ།
སྣོན་འཕྲི་གང་རུང་བྱས་པ་སོགས་མིང་གི་དོན་ཐོབ་གཙོར་བསྒྱུར་བའི་ཐབས་ཤིག་ལ་གོ་ཞིང༌། དེ་ལ་གཙོ་བོ་སྣོན་
བསྒྱུར་དང་འཕྲི་བསྒྱུར་བ། ཉིས་ཡོད་པ་ལས།
༡ སྣོན་བསྒྱུར་གྱི་ཐབས་བསྟན་པ། སྣོན་བསྒྱུར་ནི་ལེགས་སྦྱར་གྱི་སྒྲ་ལ་སྐད་དོད་དེ་འདྲ་བ་མེད་ཀྱང་
བོད་ལ་གོ་བདེ་པའི་ཆེད་དུ་སྒྲ་ཁ་ཤས་གསར་དུ་བསྣན་ནས་བསྒྱུར་པ་ལ་གོ་སྟེ། མེ་ཏོག་ཟ་བ་དང་གདུག་སྤོས་ཟ་
བ་དང་ཞེས་བྱ་བ་སོགས་ལ་ཟས་པའི་སྒྲ་བསྣན་ནས། ཟས་སུ་མེ་ཏོག་ཟ་བ་དང་ཟས་སུ་གདུག་སྤོས་ཟ་བ་དང༌།
ཟས་སུ་དྲི་ཟ་བ་ཞེས་བྱ་བ་སོཔ།ས་པར་བསྒྱུར་བ་དང་། དེ་བཞིན་ཡེ་ཤེས་དང༌། ཕྱག་རྒྱུ་དང་། གོ་རིམ་ལ་
སོགས་པ་ལ་རྒྱ་གར་ན་ཡེ་དང་། ཕྱག་དང་། གོ་ལ་སོགས་པའི་སྒྲ་མེད་ཀྱང་བོད་ལ་ཚིག་སྦྱར་པ་བདེ་པའི་ཆེད་
དུ་བསྣན་ནས་བསྒྱུར་པ་སོགས་མང་དུ་བསྟན་པ་དང༌། འདི་དང་འཆད་འགྱུར་གྱི་འཕྲོ་བསྒྱུར་ གཉིས་དོན་
བསྒྱུར་བྱེད་པར་ཆེས་བྲིན་པའི་ཐབས་ཚུལ་གཉིས་སོ། ། །
༢ འཕྲི་བསྒྱུར་གྱི་ཐབས་བསྟན་པ། དེ་ནི་ལེགས་སྦྱར་གྱི་སྒྲ་ལ་ཡོད་པའི་སྐད་དོད་གཙོ་མི་ཆེ་བ་དང༌།
ཉུང་དུར་བསྡུས་ཆོག་པའི་རིགས་རྣམས་བསྡུས་ཏེ་བསྒྱུར་པའི་ཐབས་ཤིག་ལ་གོ་སྟེ། རྒྱ་གར་སྐད་དུ་ཏྲི་མཎྜལ་པ་
རི་ཤུར་ཞེས་བྱ་བའི་སྒྲ་དེ་བོད་དུ་དྲང་པོར་བསྒྱུར་ན་འཁོར་གསུམ་ཡོངས་སུ་དག་པ་ཞེས་བྱ་བར་འགྱུར་ཏེ། ཏྲི་ནི་
གསུམ་དང་མཎྜལ་ལ་དཀྱིལ་འཁོར། པ་རི་ཤུཇ་ཡོངས་སུ་དག་པ་ཡིན་པ་ལ། ལོ་ཙཱ་པ་རྣམས་ཀྱིས་སྒྲ་བསྡུས་
ནས་འཁོར་བ།སུམ་ཡོངས་དག་ཅེས་པར་བསྒྱུར་པ་ལྟ་བུའོ། ། སྣོན་བསྒྱུར་བྱེད་པར་སྣོན་བྱེད་ཀྱི་ས་བོན་དང་།
འཕྲི་བསྒྱུར་བྱེད་པར་འཕྲི་བྱེད་ཀྱི་བསྡུས་དོན་རྟོགས་དགོས་པ་ནི་ལོ་ཙཱ་བ་རྣམས་ཀྱི་ཐུགས་ལ་ངེས་པར་འཇགས་
དགོས་པ་ཞིག་སྟེ། ས་བོན་མེད་པར་བསྣན་པའམ་བསྡུས་དོན་མ་རྟོགས་པར་འཕྲོ་བསྒྱུར་བྱས་ན་དོན་བསྒྱུར་
ལས་ལོག་བསྒྱུར་བཙན་བསྒྱུར་དུ་འགྲོ་ཉེན་ཤིན་ཏུ་ཆེ་ཞིང༌། གཞན་དུ་འདིར་ལྡོག་ཟླ་མི་མཐུན་པར་བསྒྱུར་ཚུལ་
དང་། ཡི་གེ་ཕན་ཚུན་བརྗེས་ནས་བསྒྱུར་ཚུལ། སོ་སོར་ཕྲལ་ནས་བསྒྱུར་ཚུལ་སོགས་ཀྱང་ཕྱོགས་ཙམ་རེ་བསྟན་
མོད་ཀྱི། ཇི་སྐད་དུ། ཉིད་ཀྱི་ཞལ་ནས། མཁས་པ་རྣམས་ལ་ཤིན་ཏུ་འཐད་ཀྱང་བླུན་པོ་རྣམས་ཀྱིས་གོ་པར་
• 60 •



དཀའ་བས་འདིར་རྒྱས་པར་མ་བྲིས་སོ། །ཞེས་གསུངས་པ་ལྟར་རྣམ་དཔྱོད་ཀྱི་གཤོག་རྩལ་གཉོམ་པའི་ཁོ་བོས་ཀྱང་
མི་སྨྲའི་བརྟུལ་ཞུགས་འཛིན་པ་ལས་འོས་མེད་དོ། །
བཞི་བ། ཡིག་དོན་ཟུང་འབྲེལ་གྱི་ཐབས་བསྟན་པ།
ཡིག་དོན་ཟུང་འབྲེལ་ནི་ཡིག་བསྒྱུར་དང་དོན་བསྒྱུར་ཟུང་འབྲེལ་གྱིས་རྒྱ་གར་གྱི་སྒྲའི་བརྗོད་བྱ་བོད་སྐད་དུ་
མཚོན་པར་བྱེད་པའི་ཐབས་ཤིག་ལ་གོ་ཞིང་། དེ་ལ་སྒྲ་ཕྱེད་བསྒྱུར་པའི་ཡིག་དོན་ཟུང་འབྲེལ་དང་སྒྲ་བསྣན་པའི་
ཡིག་དོན་ཟུང་འབྲེལ་གཉིས་ཡོད་པ་ལས། །
༡སྒྲ་ཕྱེད་བསྒྱུར་པའི་ཡིག་དོན་ཟུང་འབྲེལ། འདི་ནི་སྒྲའི་ཆ་ཕྱེད་དོན་བསྒྱུར་དང་ཆ་ཕྱེད་ཡིག་བསྒྱུར་བྱས་
པ་སྟེ། རྒྱ་གར་གྱི་ལངྐའི་པུ་རི་ཞེས་བྱ་བའི་སྒྲ་བོད་དུ་པུ་རིའི་གྲོང་ཁྱེར་དུ་བསྒྱུར་པ་ལྟར། གརྐུའི་སྒྲ་རང་སོར་
བཞག་པ་དང༌། པུ་རིའི་སྒྲ་གྲོང་ཁྱེར་དུ་བསྒྱུར་ནས་གངྐའི་གྲོང་ཁྱེར་དུ་འགྱུར་བ་སོགས་ཡིག་དོན་ཟུང་འབྲེལ་
བྱས་པའི་སྣང་ཚུལ་ཤིན་ཏུ་མང་ངོ༌། །
༢ སྒྲ་བསྣན་པའི་ཡིག་དོན་ཟུང་འབྲེལ། སྒྲ་བསྣན་པའི་ཡིག་དོན་ཟུང་འབྲེལ་ནི་རྒྱ་གར་སྐད་རང་སོར་
བཞག་པ་རྣམས་རིགས་ཀྱི་བྱེ་བྲག་གང་ཡིན་ལ་དོགས་པ་མི་སྐྱེས་པའི་ཕྱིར་དུ། རིགས་སྤྱི་བརྗོད་པའི་སྒྲ་ཞིག་བླ་
ཐབས་སུ་བསྣན་ནས་བསྒྱུར་པའི་ཐབས་ཤིག་ལ་བྱ་སྟེ། རིན་པོ་ཆེ་བིཌཱུརྱ། མེ་ཏོག་པདྨ། ཤིང་ནྱ་གྲོ་དྷ། རི་
དྭགས་ཨེ་ཎ་ཡ་ཞེས་པ་ལྟར། རྒྱ་གར་ལ་རིན་པོ་ཆེ་དང་། མེ་ཏོག་དང༌། ཤིང་དང་། རི་དྭགས་ཞེས་བརྗོད་
པའི་སྒྲ་རྣམས་མེད་ཀྱང༌། རིགས་ཀྱི་བྱེ་བྲག་གང་ཡིན་ནམ་ཞེས་དོགས་པ་སྐྱེས་པས་དེ་གཅད་པའི་དོན་དུ་བསྣན་
པའོ། །
ལྔ་བ། སྒྲ་གཅིག་མིང་གི་རྣམ་གྲངས་དུ་མར་འགྱུར་ཚུལ།
རྒྱ་གར་ལ་ཞེ་སའི་སྒྲ་དང་ཕལ་པའི་སྒྲ་ཕལ་ཆེར་ཁྱད་མེད་ཀྱང་། སངས་རྒྱས་ཀྱིས་གཞན་ལ་སྨྲས་པ་ལ་
བཀའ་བསྩལ། གཞན་གྱིས་སངས་རྒྱས་ལ་ཞུས་པ་ལ་གསོལ་པ། མཉམ་པོ་ཕན་ཚུན་འདྲི་བ་ལ་སྨྲས་པ་ཞེས་བྱ་
བར་བསྒྱུར་ཅེས། ལེགས་སྦྱར་གྱི་སྒྲ་གཅིག་པོ་དེ་སྦྱོར་སའི་ཡུལ་མི་འདྲ་བའི་དབང་གིས་དོན་གཅིག་པའི་མིང་གི་
རྣམ་གྲངས་མང་པོར་འགྱུར་ཚུལ་བསྟན་ཏོ། །
དྲུག་པ།
བཟླས་ཏེ་བསྒྱུར་ཚུལ།
འདི་ལ་ཡང་དོགས་པ་སེལ་ཕྱིར་ཟློས་པ་དང་གུས་པ་བསྐྱེད་ཕྱིར་ཟློས་པ་གཉིས་ཡོད་པ་ལས།
༡དོགས་པ་སེལ་ཕྱིར་ཟློས་པ། དེ་ནི་དཔེར་ན་འདབ་ཆགས་བྱ་ཞིག་ ཅེས་ བརྒྱ་སྟོང་པ་ལས་འབྱུང་སྟེ།
འདབ་ཆགས་དང་བྱ་གང་རུང་གིས་དོན་གོ་མེད་གཉིས་བཟླས་པ་དོན་མེད་དོ་སྙམ་ན་མ་ཡིན་ཏེ། འདབ་ཆགས་
ལ་སཾ་སྐྲ་ཏས་པ་ཟེར་ལ། སྒྲ་དེ་ཕྱོགས་ལ་སོགས་པ་མང་པོ་ལ་འཇུག་པས་དེ་སྤང་པའི་དོན་དུ་བྱ་ཞེས་སྨྲས་སོ། །
ནས་ས་
• 61 •



ཡང་བྱ་ལ་སཾ་ཀྲྀ་ཏས་ཤ་ཀུ་ན་ཞེས་ཟེར་ལ། དེ་བཀྲ་ཤིས་དང་དགེ་མཚན་ལ་སོགས་པ་གཞན་ལའང་འཇུག་པས།
དེ་གཅད་པའི་དོན་དུ་འདབ་ཆགས་ཞེས་སྨྲ་པ་ཟློས་པའི་སྐྱོན་མེད་དོ་ཞེས། སྒྲ་གཅིག་པར་བསྒྱུར་ན་འཇུག་དོན་
གཞན་དུའང་འཁྲུལ་ཉེན་ཆེ་བས་སྒྲ་གཉིས་བཟླས་ཏེ་དོན་བཙན་པར་བྱས་པ་དང་། དེ་བཞིན། ཤིང་ལྗོན་པ་
ཞེས་བརྗོད་པ་སོགས་ཐམས་ཅད་ཀྱང་རིགས་དེའི་རང་བཞིན་ལས་མ་འདས་སོ། །
༢ གུས་པ་བསྐྱེད་ཕྱིར་ཟློས་པ། དེ་ནི་སངས་རྒྱས་བཅོམ་ལྡན་འདས་ཞེས་བྱ་བ་གང་རུང་གིས་གོ་བ་ལ་
གཉིས་བཟླ་ཅི་དགོས་སྙམ་ན། འདི་ལ་ཊཱི་ཀ་བྱེད་པ་འགའ་ཞིག་གིས་འདི་ལྟར་བཤད་དེ། སངས་རྒྱས་ཞེས་
ཚིག་རྐྱང་བ་བརྗོད་ན་མ་གུས་པར་གྱུར་ལ། དེའི་སྟེང་ལ་བཅོམ་ལྡན་འདས་ཞེས་བརྗོད་ན་གུས་པའི་ཚིག་ཏུ་
འགྱུར་རོ་ཞེས་ཟེར་རོ་ཞེས། སངས་རྒྱས་བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་པ་ཞེས་
བརྗོད་པའི་སྒྲ་མང་པོ་ཡང་སངས་རྒྱས་ལ་གུས་པ་བསྐྱེད་ཕྱིར་བཟླས་པར་བསྟན་ཅིང་། བྱང་ཆུབ་སེམས་དཔའ་
སེམས་དཔའ་ཆེན་པོ་ཞེས་བྱ་བ་ཡང་ཚུལ་འདི་ལས་མ་འདས་པ་ཡིན་ནམ་སྙམ་ཡང་། ཕ་དང་མ་ལྟ་བུའི་སེམས་
བསྐྱེད་དུ་ཕྱེ་ནས་འཆད་པས། དེ་ཡང་ཐུགས་དག་པའོ། །
བདུན་པ། སྒྲའི་ཁམས་གཅིག་ལ་ཉེ་བསྒྱུར་གྱི་རྐྱེན་ཐ་དད་དང་ཕྲད་ན་སྒྲ་དུ་མར་འགྱུར་ཚུལ།
དེ་ནི་མཱ་ན་ཞེས་བྱ་བའི་ཁམས་གཅིག་ལ། ཉེ་བར་བསྒྱུར་བའི་ཡི་གེ་པྲ་དང་ཕྲད་ན། པྲ་མཱ་ན་ཚད་མར་
འགྱུར། ཨ་ནུ་དང་ཕྲད་ན། ཨ་ནུ་མཱ་ན་རྗེས་དཔག་ཏུ་འགྱུར། ཨ་པ་དང་ཕྲད་ན་དཔེ་རུ་འགྱུར། ཨབྷི་
དང་ཕྲད་ན་མངོན་པའི་ང་རྒྱལ་ལ་སོགས་པ་སྐབས་དང་སྦྱར་ལ་ཤེས་པར་བྱའོ། །ཞེས་ཉེ་པར་བསྒྱུར་པའི་རྐྱེན་གྱི་
དབང་གིས་སྐད་ཕལ་ཆེར་གྱི་དོན་འགྱུར་པ་དང་། དེའི་ཚུལ་ལ་ལེགས་པར་བརྟགས་ནས་སྒྲ་ཇི་བཞིན་བདེ་
ལེགས་སུ་བསྒྱུར་དགོས་ཚུལ་བསྟན་པ་སོགས་མདོར་ན། ཡིག་བསྒྱུར་དང་དོན་བསྒྱུར་སོགས་སྔོན་གྱི་ལོ་ཙཱའི་
ཉམས་མྱོང་ལས་ཐོན་པའི་ཐབས་ལམ་དང་ཐུན་མོང་མ་ཡིན་པའི་སྣང་ཚུལ་རྣམས་སྤྱི་བསྡོམས་དང་ངོ་སྤྲོད་ཀྱིས།
པོད་ཀྱི་ལོ་ཙཱའི་གཞུང་ལུགས་སྔོན་ཐོན་དང་ཕྲ་ཞིབ་འཐུས་ཚང་དུ་གཏོང་བ་དང་། ལོ་ཙཱ་བྱ་བ་སྤྱི་ཡར་རྒྱས་གོང་
འཕེལ་དུ་གཏོང་བར་མཛད་རྗེས་བླ་ན་མེད་པ་བཞག་པས། ཁོ་བོས་ནི་ཇི་སྲིད་བར་རྗེས་སུ་ཡི་རང་བ་བྱེད་དོ། །
-
• 62 •



ནུབ་བྱང་མིརིགས་སློབ་ཆེན་རིག་གཞུང་དུས་དེབ། 1997. (1）
J. NORTHWESTERN NATIONALITIES UNIVERSITV(Tibetan language)
བ་	-
༄༅། །སྙན་ངག་གི་གོ་དོན་ལ་དཔྱད་པ།
བསམ་གཏན།
ཁོ་བོ་ཐོས་པའི་རྒྱ་ཆུང་ཞིང་། བརྩོན་འགྲུས་གོ་ཆ་མི་བརྟན་ཡང་། །ལོག་རྟོག་མུན་པ་སེལ་བ་ལ། བླ་
མའི་འོད་སྣང་སྐལ་བས་ཐོབ། །འདི་ན་དམ་པའི་ལེགས་བཤད་དྭངས་མ་ལ། བླུན་པོའི་ལོག་བཤད་ས་རྡུལ་རྙོག་
མཐོང་བས། །དྭངས་བྱེད་ནོར་བུ་ཀེ་ཏ་ཀ་ཡི་ཚོམ། བློ་གསལ་མགྲིན་པའི་རྒྱན་དུ་སྤྲོ་བས་འབུལ། །
རང་ཅག་གངས་ཅན་ལྗོངས་འདིར་སྔོན་བྱོན་ལོ་པཎ་མཁས་གྲུབ་རྣམས་གྱིས་སྐུ་དྲིན་ལས་ཕྱི་རབས་པ་རྣམས་
ལ་སྤྱད་ནས་རྫོགས་མེད་དང་གཞལ་ན་དཔག་དཀའ་བའི་རིག་གནས་ཀྱི་བང་མཛོད་སྲིད་གསུམ་ཀུན་གྱི་སྙེམས་པ་
འཕྲོག་པའི་ཕྱག་རྗེས་བླ་ན་མེད་པ་འདི་རྒྱུན་འཛིན་དང་ཁྱབ་སྤེལ་གྱི་འགན་བབ་ང་ཚོ་ཀུན་གྱི་ཐོག་ཏུ་འབབ་པ་
འདི་ཡང་ལུང་དང་རིགས་པས་གཏན་ལ་ཕབ་དགོས་པ་ལས། རང་བློར་གང་ཤར་དང་གཟུ་ལུམ་སྒྲོ་སྐུར་བྱེད་པ་
ནི་རིགས་པའི་གནས་མ་ཡིན་པས་འདིར་ཡང་སྙན་ངག་གི་གོ་དོན་ལ་སྔོན་བྱོན་མཁས་པའི་ལུང་དྲངས། རྒྱབ་
བརྟེན་དཔྱད་གསུམ་རིགས་པའི་ལམ་ནས་ཅུང་ཟད་སྤྲོ་བ་ལ།
སློབ་དཔོན་དབྱུག་པ་ཅན་གྱིས་མཛད་པའི་སྙན་ངག་གི་བསྟན་བཅོས་ཆེན་མོ་མེ་ལོང་མ་ཉིད་འཇིག་རྟེན་གྱི་
མིག་གཅིག་པུ་ཤོང་སྟོན་རྡོ་རྗེ་རྒྱལ་མཚན་གྱིས་མ་བསྒྱུར་གོང་། རིན་སྤུངས་ངག་དབང་འཇིགས་གྲགས་ཀྱིས་
མཛད་པའི《སྙན་ངག་ལེའུ་གསུམ་གྱི་རྒྱ་ཆེར་འགྲེལ་བ་མི་འཇིགས་སེངྒའི་རྒྱུད་ཀྱི་ང་རོའི་སྒྲ་དབྱངས»ནང་མེ་ལོང་
མའི་བོད་འགྲེལ་དུ་སྔ་བ་མཁས་པ་འཇུག་པའི་སྒོ་ཡིན་པར་གསུངས་པ་ལྟར། ས་པཎ་གྱིས་མཛད་པའི《མཁས་
པ་འཇུག་པའི་སྒོ»ལས། རྩོམ་པ་ལ་འཇུག་པའི་སྐབས། སྙན་ངག་གི་བསྟན་བཅོས་སྐྱེས་པའི་རབས་དང་།
ཆེན་པོ་གསུམ་དང་ཆུང་ངུ་གསུམ་ལ་སོགས་པ་དང་ཞེས་དང་། སྙན་ངག་ལ་ནི་ལུས་དང་རྒྱན། རྣམ་པ་གཉིས་
སུ་བསྡུས་ཏེ་བཤད། ཅེས་སོགས་མེ་ལོང་མའི་བརྗོད་བྱ་རགས་བསྡུས་བསྟན་ཡོད། ཕྱིས་ནས་ཤོང་སྟོན་རྡོ་རྗེ་
རྒྱལ་མཚན་གྱིས་ལེགས་པར་བསྒྱུར་བ་ལ་དཔང་ལོ་ཙཱ་བ་བློ་གྲོས་བརྟན་པས《སྙན་ངག་མེ་ལོང་གི་ས་བཅད》དང
《སྙན་ངག་གི་བསྟན་བཅོས་པདྨ་དཀར་པོའི་ཕྲེང་བ»ལ་སོགས་མཛད་དེ་རྒྱས་འགྲེལ་གྱི་སྲོལ་ཕྱེ་བ་དེ་ནས་བཟུང་
མཁས་གྲུབ་མང་པོས་མཛད་པའི་སྙན་ངག་གི་བསྟན་བཅོས་མཐའ་ཡས་པར་སྣང་། དེས་ན་སྙན་ངག་ཅེས་པའི་
བརྡ་ཆད་འདི་ཐོག་མར་ས་པཎ་གྱིས་མཁས་འཇུག་ནང་ལེགས་སྦྱར་གྱི་སྐད་ཀཱ་བྱ་བོད་སྐད་དུ་སྙན་ངག་ཅེས་བསྒྱུར་
ཕབ་མཛད་པ་འདི་ཡང་སློབ་དཔོན་དབྱུག་པ་ཅན་གྱི་མེ་ལོང་མ་གཞིར་བཟུང་ནས་གསུངས་ཡོད་པ་ནི་གོང་བརྗོད་
རིན་སྤུངས་པའི་གསུང་དང་ས་པཎ་ཉིད་ཀྱི་བསྟན་བཅོས་མཁས་འཇུག་གི་བརྗོད་བྱ་ལས་ངེས་ཤེས་ཐུབ་པས་སྙན་
• 63 •



ངག་གི་གོ་དོན་ཡང་། བོད་མཁས་པའི་སྙན་ངག་རྩ་འགྲེལ་ལས། འདིར་སྙན་ངག་ནི་བརྗོད་བྱའི་དོན། མེ་
ལོང་ནི་བྱེད་ལས་ཀྱི་སྒོ་ནས་བཏགས་པ་སྟེ། སྙན་ངག་ཏུ་གང་གིས་འཇོག་པ་སྟེ། བསྟན་བཅོས་འདིའི་ནང་དུ་
གསལ་བར་འཆར་བས་མེ་ལོང་ཞེས་ཏེ། འདྲ་བ་རྒྱུ་མཚན་དུ་བྱས་པ་ཡང་ཡིན་ལ། བརྗོད་བྱ་དང་རྗོད་བྱེད་
འབྲེལ་ཏེ་གཞི་མཐུན་གྱིས་བསྡུ་བས། སྙན་ངག་མེ་ལོང་ཞེས་སོ་ཞེས་འབྱུང་བ་ལྟར་གཞུང་མེ་ལོང་མར་བསྟན་པ་
ཇི་བཞིན་གོ་དགོས་པ་གནད་དམ་པའོ། །
བོད་ཀྱི་རིག་གནས་ལ་སྦྱངས་པ་ཡོད་པའི་སྐྱེ་བོ་སུ་ཞིག་ཡིན་ནའང་བཅུ་ཕྲག་རིག་གནས་ཀྱི་བྱེ་བྲག་སྙན་ངག་
ཅེས་བགྲང་དུས་སློབ་དཔོན་དབྱུག་པ་ཅན་དང་ཁོང་གི་བརྩམས་ཆོས་སྙན་ངག་མེ་ལོང་གཉིས་ཡིད་ཀྱི་སྣང་ངོར་
ལྷམ་མེར་ཤར་མོད་སྙན་ངག་མེ་ལོང་མ་དང་ཕྱིས་བྱུང་མཁས་པའི་སྙན་འགྲེལ་དག་གི་བརྗོད་དོན་ལ་གོ་བ་ལོག་སྒྲུབ་
ཏུ་སོང་བ་མང་དུ་མཆིས་ཏེ། སྙན་ངག་ཅེས་པ་ལུང་ངེས་པར་དུ་ཚིགས་བཅད་ཀྱི་རྣམ་པར་འདོད་པ་དང་།
སྙན་ངག་ཅེས་པ་ཚིག་རྒྱན་རིག་པ་དང་དབྱེར་མེད་གཅིག་ཏུ་འདོད་པ་ལ་སོགས་པར་སྐབས་བབ་སོ་སོའི་དགོངས་
གཞི་རེ་ཡོད་སྲིད་མོད་སྙན་ངག་མེ་ལོང་མའི་དགོངས་པ་འཁྲུལ་མེད་མ་ཡིན་ཏེ། མེ་ལོང་མར། ལུས་ནི་རེ་ཞིག་
འདོད་པ་ཡི། དོན་གྱི་རྣམ་བཅད་ཚིག་གི་ཕྲེང་། དེ་ཡང་ཚིགས་བཅད་ལྷུག་པ་དང་། སྤེལ་མ་རྣམ་གསུམ་
ཉིད་དུ་གནས། ཞེས་པ་སྙན་ངག་གི་ལུས་ནི་སྙན་ངག་སྨྲ་བ་པོའི་བརྗོད་པར་འདོད་པའི་བརྗོད་བྱ་གང་ཡིན་པ་དེ་
རྗོད་བྱེད་ཚིག་གི་ཕྲེང་བས་ལེགས་པར་སྤེལ་བ་དེ་ཡང་ཚིག་སྦྱོར་གྱི་རྣམ་པའི་སྒོ་ནས་རྐང་པ་བཅད་པའི་ཚིགས་
བཅད་དང་། ངག་གང་ལ་རྐང་པ་སོ་སོར་མ་བཅད་པའི་ཚིག་རྒྱུན་ཇི་ལྟར་འཚམ་པའི་ངག་གི་ཕྲེང་བར་བརྗོད་
པའི་ཚིགས་ལྷུག། ཚིགས་བཅད་པ་དང་ལྷུག་པ་འདྲེས་པའི་སྤེལ་མ་བཅས་རྣམ་པ་གསུམ་དུ་གསུངས་པ་འདི་
ཡང་ཇི་སྐད་དུ་ལྔ་བ་ཆེན་པོས། བཅད་ལྷུག་སྤེལ་མའི་ལང་ཚོ་དར་ལ་བབ། སྡེ་བཞིའི་གཏམ་གྱིས་སྲོག་ཅན་
རིགས་ལྡན་མ། སྒྲ་དོན་གབ་ཚིག་ནོར་བུའི་རྒྱན་གྱིས་སྤུད། ཉམས་འགྱུར་སྙན་པའི་གླུ་དབྱངས་མགྲིན་པར་
ལེན། །ཞེས་གསུངས་པས་སྙན་ངག་གི་ལུས་ངེས་པར་དུ་ཚིགས་བཅད་ཀྱི་རྣམ་པར་འདོད་པ་ཁེགས། ། །
སྙན་ངག་དང་ཚིག་རྒྱན་རིག་པ་གཉིས་དབྱེར་མེད་གཅིག་ཏུ་འདོད་པ་ནི་དེ་གཉིས་ཀྱི་དབྱེ་བ་ལ་འཁྲུལ་པ་
ཞིག་སྟེ། ཚིག་རྒྱན་རིག་པ་ནི་རྗོད་བྱེད་ཀྱི་ངག་གང་ཇི་ལྟར་བྱས་ནས་མཛེས་པར་བྱེད་པའི་ཐབས་ལམ་སྟོན་བྱེད་
ཞིག་ལ་གོ་དགོས། ཚིག་རྒྱུན་ཤེས་ན་སྙན་ངག་ལ་མི་རྨོངས། ཞེས་ཀུན་གྱི་ཁ་ན་གླེང་བ་འདི་ཡང་སྙན་ངག་ཇི་
ལྟར་སྦྱོར་བའི་ཚུལ་ཚིག་གི་རྒྱུན་རྣམས་ཕྱོགས་གཅིག་ཏུ་བསྡུས་ཏེ་འཆད་པའི་ཚིག་རྒྱུན་ཤེས་པས་སྙན་ངག་གི་ཚིག་
སྦྱོར་ཚུལ་ལ་རྨོངས་མི་འགྱུར་ཞེས་པའི་དོན་ལས་སྙན་ངག་དང་ཚིག་རྒྱན་གཉིས་དབྱེར་མེད་གཅིག་ཏུ་གསུངས་པ་
ག་ལ་ཡིན་ཏེ། སྙན་ངག་མེ་ལོང་མར་དོན་རྒྱུན་སྒྲ་རྒྱན་གབ་ཚིག་རྒྱན་བཅས་སྙན་ངག་མཛེས་པར་བྱེད་པའི་རྒྱུན་
རྣམས་བསྟན་ཡོད་ལ། གཞན་གོང་དུ་བརྗོད་པ་བཞིན་སྙན་ངག་གི་ལུས་བཅད་ལྷུག་སྤེལ་མ་གསུམ་དང་། སྙན་
ངག་ཆེན་པོའི་མཚན་ཉིད་བརྗོད་སྐབས་རྩ་ཚིག་ལས། དེ་ཡི་མཚན་ཉིད་བརྗོད་པར་བྱ། ཤིས་བརྗོད་ཕྱག་བྱ་
དངོས་པོ་ནི། ངེས་པར་བསྟན་པའང་དེ་ཡི་སྒོ། ཞེས་བསྟན་བཅོས་ཐོག་མར་ཤིས་པར་བྱ་བའི་ཚིགས་སྦྱོར་
དགོས་ པ་ ནི་མེ་ལོང་ རྩ་བར། གདོང་བཞི་ གདོང་ གི་ པད་ ཚལ་ གྱི། ངང་པའི་བུ་མོ་ ཐམས་ ཅད་ དཀར།
，
• 64 •



་
དབྱངས་ཅན་མ་ནི་ཁོ་བོ་ཡི། ཡིད་ལ་རིང་དུ་གནས་པར་མཛོད། ཅེས་དང་། དཔག་བསམ་འཁྲི་ཤིང་ལས།
གང་ཐུགས་དྲི་བྲལ་ཤེལ་ལ་ཆགས་ཚོན་འཛིན་པ་མིན་པ་ཉིད། ཡིད་ནི་སྙིང་རྗེས་བརླན་ལ་གང་གིས་སྐྱོན་རྣམས་
མ་ལུས་བསྐམས། གང་གི་ཁྲོ་བ་མེད་ལ་རང་གིས་འཁོར་བའི་དགྲ་མངོན་བཅོམ། ཀུན་མཁྱེན་དེ་ཡིས་ཁྱེད་ལ་
དགེ་ལེགས་གཡོ་བ་མེད་གྱུར་ཅིག། ཅེས་པ་ལྟ་བུ་དང་། བསྟོད་ཡུལ་ལ་ཕྱག་བྱ་བའི་ཚིག་སྦྱོར་འགོད་པ་ནི་སློབ་
དཔོན་རིན་འབྱུང་ཞི་བས་མཛད་པའི་སྡེབ་སྦྱོར་བསྟན་བཅོས་གྱི་དབུར། རྒྱལ་བ་ཐུབ་པའི་ཉི་མ་ནི། སྣང་བ་
མཆོག་གི་བདག་ཉིད་ཅན། ནང་གི་མཚན་མོ་བཤེས་བྲལ་གྱི། ནང་གི་ཉིན་བྱེད་ལ་ཕྱག་འཚལ། ཞེས་དང༌།
རྗེ་ཙོང་ཁ་པ་ཆེན་པོས་ལམ་རིམ་ཆེན་མོའི་དབུར། ཕུན་ཚོགས་དགེ་ལེགས་བྱེ་བས་བསྐྲུན་པའི་སྐུ། མཐའ་ལས་
འགྲོ་བའི་རེ་བ་སྐོང་བའི་གསུངས། མ་ལུས་ཤེས་བྱ་ཇི་བཞིན་གཟིགས་པའི་ཐུགས། ཤཱཀྱའི་གཙོ་བོ་དེ་ལ་མགོས་
ཕྱག་འཚལ། ཞེས་པ་ལྟ་བུ་དང༌། བརྗོད་བྱ་བསྟན་བཅོས་གང་གི་དངོས་པོའི་གནས་ལུགས་མདོར་བསྡུས་ནས་
ངེས་པར་བསྟན་པ་ནི་རྒྱུད་བླ་མར། སངས་རྒྱས་ཆོས་ཚོགས་ཁམས་དང་བྱང་ཆུབ་དང་། སངས་རྒྱས་ཡོན་ཏན་
འཕྲིན་ལས་ཐ་མ་སྟེ། བསྟན་བཅོས་ཀུན་གྱི་ལུས་ནི་མདོར་བསྡུས་ན། རྡོ་རྗེ་ཡི་ནི་གནས་བདུན་འདི་དག་གོ།
ཞེས་བསྟན་བཅོས་ཀྱི་བརྗོད་བྱ་རྣམས་རྡོ་རྗེའི་གནས་བདུན་དུ་བསྡུས་ནས་གསུངས་པ་འདི་རྣམས་ནི་སྙན་ངག་
ཆེན་པོ་དེ་ཡི་འཇུག་སྒོ་དང་། ། སྙན་ངག་གི་བརྗོད་བྱའི་ནང་དོན་ལ་རྩ་ཚིག་ལས། སྔོན་བྱུང་གཏམ་ལས་གྱུར་
པའམ། ཅིག་ཤོས་ལེགས་པ་ལ་བརྟེན་པ། སྡེ་བཞིའི་འབྲས་བུའི་དབང་གྱུར་དང་། མཁས་ཤིང་རྒྱ་ཆེའི་
འདྲེན་པ་ཅན། གྲོང་ཁྱེར་རྒྱ་མཚོ་རི་དང་དུས། ཉི་ཟླ་འཆར་བའི་བསྔགས་པ་དང་། སྐྱེལ་ཚལ་ཆུ་ཡི་རོལ་
རྩེད་དང་། ཆང་འཐུང་དགའ་པའི་དགའ་སྟོན་དང་། བསླུ་བ་དང་ནི་བག་མ་དང་། གཞོན་ནུ་སྐྱེ་དང་
འཕེལ་བ་དང་། གྲོས་དང་ཕོ་ཉ་བགྲོད་པ་དང་། གཡུལ་དང་འདྲེན་པ་དར་བས་ཀྱང་། བརྒྱན་པར་གྱུར་
ཅིང་ཞེས་སོགས་འབྱུང་བར་གཞིགས་ན། ཨུ་རུ་སུའི་རྩོམ་རིག་མཁས་ཆེན་ཀོར་ཅིས། སྒྱུ་རྩལ་རྩོམ་རིག་ནི་དུས་
རབས་ཀྱི་མེ་ལོང་ཞིག་ཡིན་ཞེས་གསུངས་པ་ལྟར། ཕྱི་དངོས་པོའི་གནས་ལུགས་དང་ནང་སེམས་ཀྱི་འགྱུར་བ།
སྔར་བྱུང་གི་ལོ་རྒྱུས་དང་ད་ལྟའི་གནས་ཚོད་ཐམས་ཅད་པོ་སྙན་ངག་གི་བརྗོད་བྱར་གྱུར་པ་སྙན་ངག་མེ་ལོང་མའི་
གོང་གི་རྩ་ཚིག་ལས་གསལ་བས་སྙན་ངག་དང་ཚིག་རྒྱན་རིག་པ་གཉིས་དབྱེར་མེད་གཅིག་ཏུ་འདོད་མི་རུང་།
མེ་ལོང་མའི་བརྗོད་དོན་གཞན་ལ་དཔྱད་ནའང་ཁ་ཅིག་གི་འདོད་པ་ཁེགས་པར་གྱུར་ཏེ། བོད་མཁས་པའི་
སྙན་ངག་རྩ་འགྲེལ་ལས། སྒེག་དང་རོལ་དང་སྟབས་ལ་སོགས། ལྟ་བའི་དོན་ཡིན་ཅིག་ཤོས་ཀྱང་། མཉན་
པར་བྱ་བ་ཉིད་ཅེས་པ། འདི་ཡང་ལུགས་གཉིས་དག་ཏུ་བརྗོད། སྒེག་པ་དང་རོལ་པ་ལ་སོགས་པའི་ཉམས་
གཙོ་བོར་གྱུར་པའི་ལུས་ཀྱི་འདུག་སྟངས་དང་རྐང་ལག་གི་གར་སྟབས་སོགས་ལྟ་བ་མིག་གི་དོན་གཙོ་བོར་སྟོན་པའི་
སྙན་ངག་ནི་ལྟ་བ་ལ་སྦྱོར་ཕྱིར་གཙོ་བོར་ཟློས་གར་སྟོན་ལ་དེའི་ཅིག་ཤོས་བལྟ་བྱའི་ཡུལ་མིན་པར་རྣ་བར་མཉན་
བྱའི་ཉམས་གཙོ་བོར་སྟོན་པ་སྙན་ངག་ཆེན་པོ་སོགས་ཏེ། ཉན་པ་ལ་ཉེ་བར་སྦྱོར་བ་ཡིན་པས་འདི་སྦྱོར་ཚུལ་གྱི་
ལུགས་གཉིས་སུ་བརྗོད་དོ། ཞེས་པ་ལྟར་ལྟ་བ་མིག་གི་དོན་གཙོ་བོར་སྟོན་པའི་ཟློས་གར་དང་། མཉན་བྱའི་
ཉམས་གཙོ་བོར་སྟོན་པ་སྙན་ངག་ཆེན་པོ་སོགས་ཏེ་རྣམ་པའི་རབ་དབྱེ་གཉིས་སུ་གསུངས་པ་མཁས་པའི་ལེགས་
• 65 •



བཤད་དོ། ། འདི་བཞིན་སྙན་ངག་མེ་ལོང་མར་སྐྱོན་སེལ་བསྟན་པའི་སྐབས་རྩ་ཚིག་ལས། དོན་ཉམས་དོན་
འགལ་དོན་གཅིག་པ། ཐེ་ཚོམ་ཅན་དང་རིམ་པ་ཉམས། སྒྲ་དམན་ངལ་གསོ་ཉམས་པ་དང་། སྡེབ་སྦྱོར་
ཉམས་དང་མཚམས་སྦྱོར་བྲལ། ཡུལ་དུས་སྒྱུ་རྩལ་འཇིག་རྟེན་དང་། ལུང་རིགས་དག་དང་འགལ་བ་སྟེ།
སྐྱོན་བཅུ་དེ་དག་སྙན་ངག་ལས། སྙན་ངག་མཁན་གྱིས་སྤང་བར་བྱ། ཞེས་འབྱུང་བ་ལྟར་སྙན་ངག་མཁན་གྱིས་
བརྩམས་བྱ་རྩོམ་པའི་གནས་སྐབས་སུ་བརྗོད་བྱ་དོན་གྱི་སྒོ་ནས་དོན་དང་བྲལ་བ་དོན་ཉམས་དང་། བརྗོད་དོན་
སྔ་ཕྱི་འགལ་བ་དོན་འགལ། དོན་གཅིག་པ་ཅན་ཡང་ཡང་ཟློས་པ་དོན་གཅིག་པ། ངག་ཚིག་འདིའི་བརྗོད་དོན་
གང་ཡིན་མི་ངེས་པའི་ཐེ་ཚོམ་བཅས་བཞི་དང་། རྗོད་བྱེད་ཚིག་གི་སྒོ་ནས་ཚིག་སྔ་ཕྱིའི་གོ་རིམ་འཁྲུལ་པ་རིམ་པ་
ཉམས་པ་དང༌། བརྡ་སྤྲོད་གཞུང་ལུགས་དང་མི་མཐུན་པའི་སྒྲ་ཉམས། ཚིག་གི་གཅོད་མཚམས་ཉམས་པ།
ཚིགས་བཅད་སྡེབ་སྦྱོར་གཞུང་ནས་བཤད་པའི་མཚན་ཉིད་དང་མི་ལྡན་པ། སྒྲའི་མཚམས་སྦྱོར་ཉམས་པ།
ཡུལ་དུས་དང་འཇིག་རྟེན་ལུགས་ཀྱི་གནས་ལུགས་དང་འགལ་བ་སོགས་སྐྱོན་བཅུ་འདི་དག། སྔར་ལུས་ཀྱི་དབྱེ་
བ་བསྟན་སྐབས་རྩ་ཚིག་ལས། དེ་ཡང་ཚིགས་བཅད་ལྷུག་པ་དང་། སྤེལ་མ་རྣམ་གསུམ་ཉིད་དུ་གནས། ཞེས་
འབྱུང་བའི་གཞུང་ཚིག་སྔ་ཕྱི་འབྲེལ་ནས་གོ་བ་བླངས་ན་སྙན་ངག་གི་ལུས་བཅད་ལྷུག་སྤེལ་མ་ཀུན་ལ་ལྟོས་ཏེ་
གསུངས་པ་ནི་གཞུང་གི་དགོངས་པ་རྣལ་མར་འཁུམས། །
གཞན་ཡང་རྩོམ་གཤིས་རྒྱུ་གར་ལྷོ་ཕྱོགས་པའི་ལུགས་ལྟར་བོད་དུ་རྗེ་ཙོང་ཁ་པ་དང༌། ས་སྐྱ་པཎྜི་ཏ་ཀུན་
དགའ་རྒྱལ་མཚན། ཀུན་མཁྱེན་ཀློང་ཆེན་པ། བོ་དོང་པཎ་ཆེན་འཇིགས་བྲལ། རྒྱལ་དབང་བསྐལ་བཟང་
རྒྱ་མཚོ། པཎ་ཆེན་དཔལ་ལྡན་ཡེ་ཤེས། སྡེ་དགེ་མི་ཕམ་རྣམ་རྒྱལ་སོགས་ཀྱིས་མཚོན་པའི་རྩོམ་གཤིས་དྭངས་
ཤིང་གསལ་བ་དང་། ཤར་ཕྱོགས་པའི་ལུགས་ལྟར་བོད་དུ་མཁས་གྲུབ་དགེ་ལེགས་དཔལ་བཟང་དང་། རྒྱལ་
དབང་བློ་བཟང་རྒྱ་མཚོ། ཞང་ཞུང་ཆོས་དབང་གྲགས་པ། རིན་སྤུངས་ངག་དབང་འཇིགས་གྲགས་སོགས་
ཀྱིས་མཚོན་པའི་རྩོམ་གཤིས་ཧ་ཅང་གི་སླ་བ་མ་ཡིན་པར་ཚིག་བརླིང་ཞིང་དོན་ཟབ་པའི་རིགས་གཉིས་ཡོད་པ་ཀུན་
གྱི་མཐོང་ཆོས་ལགས། འདི་བཞིན་སྙན་ངག་ཤེས་མིན་གྱི་དགེ་སྐྱོན་དང་། སྙན་ངག་ཕུན་སུམ་ཚོགས་པའི་རྒྱུ་
སོགས་ཀྱང་མེ་ལོང་མར་བསྟན་ཡོད་པའི་ཕྱིར་ན། སྙན་ངག་མེ་ལོང་མ་ནི་རྩོམ་རིགས་སྐོར་གྱི་གནད་དོན་ཕལ་ཆེ་
གཏན་འབེབས་བྱས་ཡོད་པའི་རྩོམ་གཞུང་ཞིག་ཏུ་འདོད་དགོས་པ་རང་གྲུབ་ཏུ་སོང་། དེས་ན་རེབ་གོང་རྡོ་རྗེ་
མཁར་གྱིས་སྙན་ངག་གི་ལུས་ཆེ་ལོང་ཙམ་བརྗོད་པ་ཞེས་པར་སྙན་ངག་ཅེས་པའི་ཐ་སྙད་འདི་དོན་དམ་དུ་རྩོམ་རིག་
ཅེས་པའི་མིང་དང་གཅིག་ཏུ་མཚུངས་ཞེས་གསུངས་པའང་སྙན་གཞུང་མེ་ལོང་མ་ལ་སོགས་པའི་དགོངས་དོན་རྣལ་
མ་རྟོགས་པའི་འབྲས་རྟགས་ཁོ་ནའོ། སློབ་དཔོན་དོར་ཞི་ཚང་ནས་ཀྱང་ལེགས་བཤད་རྨད་དུ་བྱུང་བ་བསྩལ་ཏེ།
སྙན་ངག་མེ་ལོང་གིས་སྒྲ་དོན་གབ་ཚིག་གི་རྒྱུན་གསུམ་རྒྱས་པར་གཏན་ལ་འབེབས་པ་ཡིན་ཀྱང་། རྒྱུན་སྦྱོར་བའི་
གཞི་ཚིག་བཅད་ལྷུག་སྤེལ་གསུམ་སོགས་ལུས་དང་། བརྗོད་བྱའི་ནང་དོན་སྔོན་གྱི་བྱུང་རབས་གཏམ་དང་། ད་
ལྟའི་གནས་ཚུལ་སོགས་རྗོད་པའི་བརྗོད་པ་དང་། བརྗོད་དོན་གྱི་རྐང་འཛིན་པའི་དགོངས་པ་སྡེ་བཞི་སོགས་
སྲོག་དང་སྙན་ངག་ཆེ་ཆུང་གི་གཞུང་ཚད་སརྒ་སྟེ་ལེའུ་མང་ཉུང་གི་ཁྱད་པར་དང༌། རྣམ་པའི་རབ་དབྱེ་གཉན་བྱ་
• ss •



གཙོ་བོར་བྱེད་པའི་སྙན་ངག་དང༌། བལྟ་བྱ་གཙོ་བོར་བྱེད་པའི་ཟློས་གར་སོགས་དང་། རྩོམ་སྟངས་ཤིས་
བརྗོད་ཕྱག་བྱ་དངོས་པོ་ངེས་བསྟན་སོགས་སྒོ་དང་། དོན་དང་ཚིག་མང་ཉུང་བྱ་ཚིག་གི་ཁྱད་པར་སྟོན་པའི་
རིགས་གྲོལ་མཛོད་འདུས་དང་། དངོས་དང་ལྡོག་ཕྱོགས་ཀྱི་ཡོན་ཏན་བརྗོད་པའི་ཐབས་ཀྱིས་དོན་སྟོན་ཚུལ་དང་
ཚིག་སྦྱོར་བྱེད་སྟངས་དགོངས་པ་ཅན་གཤིས་གྱི་མཚན་ཉིད་བཞི་སོགས་དང་། རྩོམ་སྐྱོན་སྤོང་ཚུལ་དང་། རྩོམ་
གཤིས་རྒྱ་གར་ཤར་ལྷོའི་ཐུན་མོང་མིན་པའི་ཡོན་ཏན་བཅུ། རྩོམ་གྱི་རྒྱུ་ཆ་སྐད་རིགས་བཞི་སོགས་དང་། རྩོམ་
བཟང་པོ་འབྱུང་བའི་རྒྱུ་ལྷན་སྐྱེས་ཀྱི་ཤེས་རབ། མང་ཐོས་ཀྱི་གཞུང་ལུགས་ཀྱི་གོ་བ་དང་། འཚོ་བའི་ཤེས་བྱ་
རྟག་གུས་སྦྱོར་བའི་བརྩོན་པ་དགོས་ཚུལ་དང་། རྩོམ་པའི་དགོས་པ། འཇིག་རྟེན་རྨོངས་པའི་མུན་པ་བསེལ་བ།
ལེགས་པའི་ཡོན་ཏན་རིང་དུ་གནས་ཤིང་། གཞན་ལ་སློབ་གསོ་ཐོབ་པ། སེམས་ལ་དགའ་བ་བསྐྱེད་པའི་འདོད་
པ་འཇོ་བ་སོགས་ཏེ། མདོར་ན་མེ་ལོང་མ་ནི་རྩོམ་རིགས་ཕྱོགས་ཀྱི་གནད་དོན་གལ་ཆེན་རིགས་ཕལ་ཆེར་གཏན་
འབེབས་བྱས་ཡོད་པའི་སྒྱུ་རྩལ་རྩོམ་རིགས་ཀྱི་གཞུང་ལུགས་ཆ་ཚང་ཞིག་ཡིན་པས། རྒྱུན་གྱི་བསྟན་བཅོས་ཞེས་
བཏགས་ན་ནམ་མཁའ་ལ་སྐར་མའི་མིང་གིས་བཏགས་པ་ལ་སྐྱོན་གཞན་ཡང་ཡོད་དེ། སློབ་ཁྲིད་དང་རྟོག་ཞིབ་
བྱེད་མཁན་རྣམས་ཀྱིས་མིང་དེ་ལས་གཞུང་གི་བརྗོད་བྱ་ཚིག་རྒྱུན་ཁོ་ན་ཡིན་བསམས་ནས། དེ་ལ་རྣམ་ཤེས་
གཏད་ཅིང་། ལུས་དང་སྲོག་དང་ནང་དོན་རབ་དབྱེ་རྩོམ་སྟངས་རྩོམ་གཤིས། རྒྱུ་དང་དགོས་པ་སོགས་རྩོམ་གྱི་
གནད་དོན་གཞན་དག་ལ་དོ་སྣང་མི་བྱེད་ལ། ཚིག་རྒྱན་སྦྱོར་ཚུལ་ཙམ་ཤེས་ན་སྙན་ངག་ཤེས་པར་རློམ། ད་
དུང་རྨོངས་པ་འགའ་ཞིག་གིས་བོད་ལ་ཚིག་རྒྱན་རིག་པ་ཙམ་ལས། སྒྱུ་རྩལ་རྩོམ་རིགས་ཀྱི་གཞུང་མ་ལག་ཆ་ཚང་
མེད་ཅེས་རང་གིས་མི་ཤེས་པ་རྒྱུ་མཚན་དུ་བྱས་ནས་བབ་ཅོལ་དུ་སྨྲའོ། ཨེ་རེ་ཐི་ཏོད་དང་། དཎྜི་གཉིས་ཀྱི་སྒྱུ་
རྩལ་རྩོམ་རིག་ཀྱི་གཞུང་དུ། སྙན་ཚིག་དང་ཟློས་གར་མ་གཏོགས། ནང་དོན་རྟོག་བཟོའི་བྱུང་རབས་དང་།
ལུས་ཚིག་ལྷུག་གི་རྣམ་པ་ཅན་གྱི་སྙན་སྒྲུབཟུར་ཙམ་ཡང་བཀོད་མེད་པ་ནི། རྩོམ་སྟངས་དེ་འདྲ་གནས་སྐབས་
དེར་བྱུང་མེད་པའི་རྒྱུ་མཚན་ལ་ཐུག ཟློས་གར་སྙན་ངག་གི་ཁོངས་སུ་གཏོགས་ཚུལ། འབྲུག་ཁམས་སྤྲུལ་གྱི་
སྙན་འགྲེལ་དུ། སྒེག་དང་རོལ་དང་སྟབས་ལ་སོགས། བལྟ་བའི་དོན་ཡིན་ཞེས་གསུངས་པས། སྡེབ་སྦྱོར་
དང་ཟློས་གར་རིག་པ་གཉིས་སྙན་ངག་གི་ཁོངས་སུ་འདུ་བར་བསྟན་ཅིང་ཞེས་བྱུང་། དེས་ན་སྙན་ངག་ཅེས་པ་
ཡང་། སྒྲ་དོག་འཇུག་གི་དབང་དུ་བྱས་ན། རྒྱ་སྐད་ཀྱི་ཧྲི་དང་། དབྱིན་ཇིའི་སྐད་དུ་ཕོ་ཡུམ་དུ་འབོད་པའི་
སྟག་ཚིག་གི་མིང་དང༌། སྒྲ་ཡངས་འཇུག་གི་དབང་དུ་བྱས་ན་སྒྱུ་རྩལ་རྩོམ་རིགས་སྤྱིའི་མིང་དུ་འཇུག་ཅིང་།
སྙན་ངག་མེ་ལོང་ཞེས་པའི་སྙན་ངག་ནི་སྒྲ་ཡངས་འཇུག་ཏུ་བཀྲལ་ན་གཞུང་གི་དོན་དང་ཤིན་ཏུ་འབྱོར་བར་སེམས་
སོ། ཞེས་གསུངས་པའི་ལེགས་བཤད་གསར་བ་འདི་མཇུག་སྡོམ་དུ་བཀོད་པ་སྙན་ངག་གི་གོ་དོན་ལ་རགས་
བསྡུས་དཔྱད་པ་རེ་ཞིག་རྫོགས་སོ། །
• 67 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1997. (1）
J. NORTHWESTERN NATIONALITIES UNIVERSITV(Tibetan language)
༄༅། །སྙན་ངག་པ་དགེ་འདུན་ཆོས་འཕེལ་གྱི་རྩོམ་གཤིས་རྣམ་བཤད། །
ཨ་སྔགས་ཚེ་རིང་བཀྲ་ཤིས་ཀྱིས་བྲིས།
སྐུ་ཡི་ལྷུན་པོ་གཟི་བྱིན་མངོན་པར་བཀྲ།
གསུང་གི་ཡན་ལག་ཆུ་གཏེར་ཀློང་བཞིན་བརྡོལ།
ཐུགས་ཀྱི་དགུང་སྔོན་མཁྱེན་དཔྱོད་འོད་སྣང་འབར། །
རྡོ་རྗེ་འཆང་ཉིད་རྩོམ་གྱི་སྤོབས་པ་སྩོལ། །
དེ་ཡང་ བློ་བཟང་གྲགས་ པའི་ དཔལ་གྱིས་བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ལས།
རིགས་ལམ་ཕྲ་མོ་ཕྱེད་པའི་རྣམ་དཔྱོད་དང་། །གཞུང་ལུགས་གདམས་པར་ཤར་པའི་གོ་བ་དང༌། ། ཚིག་སྦྱོར་
ཚུལ་ལ་མཁས་པའི་ངག་གི་དཔལ། ། ས་སྟེང་འདི་ན་རིན་ཆེན་རྣམ་གསུམ་སྣང་། ། ཞེས་གཞལ་བྱ་མངོན་ལྐོག་
གཉིས་སུ་ཕྱེས་བའི་ཆོས་ཀྱི་གནས་ལུགས་འཁྲུལ་མེད་བསླུ་མེད་སྒོས་འཇལ་བྱེད་ཀྱི་བློས་ཇི་ལྟ་བ་བཞིན་གཞལ་བའི་
རིགས་ལམ་ཕྲ་མོ་དང༌། ཆོས་ཀྱི་དེ་ཉིད་སྟོན་པའི་གསུང་རབ་ཚིགས་བཅད་གཅིག་ནས་ཀྱང་རྣམ་གྲོལ་གྱི་ལམ་དུ་
ཤར་བའི་གོ་བ་དང་། ཚིག་གི་སྡེབ་ལེགས་པར་སྦྱར་བའི་ངག་གང་ཞིག སྙན་ཞིང་འཇེབས་པ། མཛེས་ཤིང་
ཡིད་དང་མཐུན་པ། བཟང་ཞིང་སྤྲོ་བ་སྐྱེད་པའི་ཚངས་པའི་དབྱངས་ཀྱི་ཡན་ལག་ཏུ་གྱུར་བའི་སྒྲིབ་བྲལ་ངག་གི་
དཔལ་གསུམ་ནི་ནོར་འཛིན་ཡངས་པའི་ཐ་གྲུ་ཟླུམ་པོ་འདིར་རིན་ཐང་གཞལ་དུ་མེད་པའི་ནོར་བུ་རྣམ་གསུམ་དུ་
བགྲང་བ་བཞིན། ཁ་བ་ཅན་གྱི་མི་རིགས་རང་ལ་སྙན་འཇེབས་ཚིག་སྦྱོར་གྱི་རྩལ་ལ་རབ་ཏུ་མཁས་པའི་སྐྱེས་བུ་
དགུང་སྔོན་དབྱིངས་སུ་བཏབ་པའི་སྐར་ཚོགས་བཞིན་བགྲང་གིས་མི་བཟོད། རྩོམ་རིག་ལོ་རྒྱུས་ཀྱི་རྩིབས་སྟོང་
མདུན་ནས་མདུན་དུ་འཁོར་བའི་ཤུལ་ལམ་རིང་མོར་ཕྱི་མིག་འཕངས་ན། དུས་རབས་སོ་སོར་དྲིན་དབང་རྣམས་
ཀྱིས་སྙན་པའི་ཚིག་སྦྱོར་གྱིས་སྤྲས་བའི་གླེགས་བམ་བྲག་རི་ལྟར་བརྩིགས་ཡོད་པས་ཕྱི་རབས་སྙིང་ཁུང་རུས་པའི་
གཏིང་ནས་དགའ་བ་དང་སྤོབས་པ་སྐྱེས་པའི་གཞིར་གྱུར། མེས་པོ་བཀའ་དྲིན་ཅན་གྱི་ཕྱག་རྗེས་ནི་ཕ་བཟང་
པོས་བུ་ལ་བཞག་པའི་རྒྱུ་ནོར་ཡིན་པ་ང་ཚོས་ཅི་ནས་ཀྱང་རྟོགས་གལ་ཆེ། ཁ་ཅིག་ན་རེ། སྲོལ་རྒྱུན་ཚིགས་
བཅད་རྩོམ་ལུགས་ཀྱིས་ཚན་ཚན་རིག་པ་ཆེས་དར་བའི་དེང་གི་ཆར་མི་དམངས་ལ་ཕན་ཡོན་འདོན་མི་ཐུབ་པས་
སྙིགས་དོར་བཅུད་ལེན་བྱེད་དོ་སྐད། ཚུལ་འདི་སྤྱི་ཕྱོགས་ནས་དམིགས་ན་འགྲིག་འགྲིག་ལྟར་དུ་སྣང་སྟེ། དུས་
རབས་ཀྱི་ཆ་དང་མི་མཐུན་པའི་ལྟ་བ་དང་སྣང་ཚུལ་སྒོས་སུ་གཞུང་ལུགས་སུ་གྱུར་བའི་རིག་གཞུང་བསྒྱུར་བཅོས་
• 68 •



དང་དག་ཐེར། ཡང་ན་འདོར་དགོས་པ་ནི་རྩོད་སྒྲུབ་དངོས་གཙོ་སྨྲ་བའི་ལུགས་དང༌། སྲོལ་རྒྱུན་རིག་གནས་
རྒྱུན་འཛིན་བྱེད་ཐབས་ལ་སྙིགས་དོར་བཅུད་ལེན་བྱེད་རྒྱུ་ཚན་རིག་དང་མཐུན་པའི་ལྟ་བ་ཡིན། སློབ་དཔོན་
རིན་པོ་ཆེ་ནས་ཀྱང་། གཞུང་ལུགས་འཆིང་ཞགས་མ་ཡིན་སྒྲོན་མེ་ཡིན། ཞེས་དང༌། མིས་བཟོས་པའི་རིགས་
པའི་གཞུང་ལུགས་གང་ཡིན་ཡང་། དངོས་པོའི་ཆོས་ཉིད་ཀྱི་རྣམ་བཞག་སྟོན་པ་ཡིན་ལ། དངོས་པོ་གང་ཡང་
བརྟན་པ་མི་འགྱུར་བའི་རྟག་པ་ཞིག་མིན་པར་དུས་སྐད་ཅིག་ཀྱང་མི་སྡོད་པར་འཕོས་འགྱུར་བྱེད་ཀྱིན་ཡོད་པ་ཞིག་
ཡིན་པས། གཞུང་ལུགས་ཀྱི་རྣམ་བཞག་མཐའ་དག་པརྟན་པ་མི་འགྱུར་བའི་བདེན་དོན་དུ་འཛིན་ག་ལ་རུང་།
ཞེས་དགོངས་པ་ཤིན་ཏུ་ཟབ་བའི་ལེགས་བཤད་གནང་འདུག་པ་ལྟར་ཡིན་མོད། འོན་ཏེ་རིག་གནས་གང་ཞིག་
ཡིན་རུང་དེ་ལ་གཞན་ནས་ཚབ་བྱེད་མི་ཐུབ་པའི་ཁྱད་ཆོས་དང་རིན་ཐང་ཡོད་པ་བློ་མིག་ལྡོངས་ཏེ། སྙིགས་དོར་
བཅུད་ལེན་སྔོན་དུ་སྙིགས་རོ་གང་དང་སྙིང་བཅུད་གང་ཡིན་པ་ངོས་འཛིན་རྣམ་དག་མེད་ཐོག དེང་སང་གཞན་
གྱི་རིག་གཞུང་ཀུན་ཚད་མར་སྙམ་སྟེ། རང་གི་སྲོལ་རྒྱུན་རིག་པ་ལ་གཞལ་བར་བྱེད། དེ་དང་མཐུན་པ་བྱུང་ཚེ་
སྙིང་བཅུད་དང་མི་མཐུན་པ་བྱུང་ཚེ་སྙིགས་རོར་བརྩིས། འདི་ལྟར་གནས་ལུགས་དང་མཐུན་པའི་ལམ་ལ་གོལ་
ན་དོན་དམ་དུ་བོད་ཀྱི་རིག་གནས་རྒྱུན་འཛིན་དང་གོང་སྤེལ་གྱི་གཤེད་དུ་འགྲོ་ཉེན་ཆེ། དེང་དུས་ཕྱི་གླིང་དུ་
མཚན་ཉིད་ཀྱི་བ་དན་མངོན་པར་མཐོ་བའི་དབྱི་ཏ་ལིའི་མཚན་ཉིད་སྨྲ་དབང་བེ་ཁི་ཡིས། མི་རིགས་གང་ཡིན་
ཡང་རང་ལ་ཐུན་མིན་གྱི་རིག་གནས་ཡོད། རིག་གནས་དེ་དག་གི་འབྱུང་ཁུངས་ཀྱང་གཅིག་ཡིན་པའི་ངེས་པ་
མེད། མི་རིགས་ཤིག་གིས་རང་གི་རིག་གནས་ཚད་གཞིས་མི་རིགས་གཞན་ཞིག་གི་རིག་གནས་རིན་ཐང་འཇལ་
བ་ནི་གནས་ལུགས་དང་མཐུན་པ་ཞིག་གཏན་ནས་མིན། ཞེས་གསུངས་ པ་ལས་གོ་བ་སྐྱེད་རྒྱུ་ཆེན་པོ་ཡོད།
སྔོན་བྱོན་དྲིན་དབང་རྣམས་ཀྱིས་བརྗོད་བྱ་ཆེས་ཟབ་པ་དོན་དམ་དུ་ཤར་ཕྱོགས་ཤེས་རིག་གི་སྙིང་བཅུད་ནང་རིག་
པ་ལྟ་བུ་སྙན་ཞིང་གོ་བདེ་བའི་ངང་ནས་ཚིགས་བཅད་དུ་ཅི་དགར་དྲངས་ཏེ་སྤེལ་ཐུབ་ན། རྒྱུན་ལྡན་འཚོ་བའི་
ཁྲོད་དུ་བྱུང་བའི་དགའ་སྐྱོ་ཆགས་སྡང་། དད་འདུན་མོས་གུས་ལྟ་བུ་སྲོལ་རྒྱུན་སྙན་ཚིག་སྦྱོར་ལུགས་ཀྱིས་འདྲེན་
མི་ནུས་པ་ག་ལ་སྲིད། འོན་ཀྱང་འདྲེན་མི་འདྲེན་ཕྱི་རབས་པ་དག་ལ་རག་ལས་ཏེ། སྔོན་གྱི་སྙན་རྩོམ་ཕལ་མོ་ཆེ་
ནང་ཆོས་ཀྱི་ལྟ་བ་ལས་རྒྱུན་གོམས་འཚོ་བའི་ཤེས་བྱ། སྤྱི་ཚོགས་ཀྱི་ཁོར་ཡུག ལོ་རྒྱུས་ཀྱི་འཕོས་འགྱུར་སོགས་
བརྗོད་མེད་ཅེས་སྔོན་བྱོན་མཁས་པ་ལ་དམའ་འབེབས་སམ་འཁང་ར་བྱེད་དོན་མེད་ལ། དེ་རྒྱུ་མཚན་དུ་བཀོད་
དེ་སྲོལ་རྒྱུན་ཚིགས་བཅད་སྦྱོར་ལུགས་གད་སྙིགས་ཁྲོད་དུ་འཕེན་དོན་དེ་བས་མེད། རྩོམ་གྱི་སྦྱོར་ལུགས་དེ་དག་
བཀོལ་ཏེ། རང་ཅག་རྣམས་ཀྱིས་འཚོ་བའི་རོ་བཅུད་བརྟས་པའི་སྙན་རྩོམ་སྙན་ལ་མཆི་མ་འཆོར་བ། མཚར་ལ་
དོན་དང་ལྡན་པ། འཛམ་གླིང་སྤྱི་འགྲོས་ལ་བསྟུན་བའི་སྙན་ཚིག་སྔོན་བྱོན་མཁས་པ་ལ་འགྲན་བཞིན་གང་མང་
བརྩམས་ཆོག་པས་སོ།
དུས་རབས་ཉེར་གཅིག་པར་ཁ་ཕྱོགས་པའི་རྣམ་པ་དང་བསྟན། སྙན་ཚིག་ཐད་ཀྱི་རིགས་གཞུང་ལ་མཚོན་
ན། དགེ་མཚན་འོད་སྣང་ནམ་ཡང་ཉམས་པ་མེད་པའི་སྙན་གཞུང་མེ་ལོང་མ་སོགས་སྲོལ་རྒྱུན་སྙན་གཞུང་ཁོ་ན་
ཙམ་གྱིས་དུས་རབས་གསར་བའི་སྙན་གཞུང་གི་ཚབ་བྱེད་མི་ཐུབ། རིག་པ་གང་ཡིན་ཡང་འགྲོ་བ་མིའི་བློ་གྲོས་ཀྱི་
• 69 •



བ་
སྒོ་མོ་ཇེ་ཆེར་ཕྱེ་བ་ནང་བཞིན་མ་ལག་གི་དབྱེ་འབྱེད་ཇེ་ཞིབ་ཇེ་ཕྲ། མ་རྟོགས་ལོག་རྟོག་ཏུ་འཕྱན་པའི་མུན་ནག་
ཇེ་ཆུང་ཇེ་ཉུང་། དངོས་པོའི་གནས་ལུགས་དང་ཐག་ཇེ་ཉེ་རྗེ་ཉེ་འགྲོ་བའི་སྒོ་ནས་འགྲོ་བ་མི་རིགས་ཚུར་ལ་ཞབས་
འདེགས་ཞུ་དགོས་པ་ཡིན། རྩོམ་རིག་གཞུང་ལུགས་ལས་རྩོམ་གཤིས་འདི་ཆེས་གལ་ཆེ་བར་བརྩིས་ཀྱིན་ཡོད།
རྩོམ་པ་པོ་ཞིག་ལ་མཚོན་ན། ཐུན་མིན་གྱི་རྩོམ་གཤིས་ཆགས་ཡོད་མེད་ནི་གང་དེའི་རྩོམ་གྱི་བྱང་ཚད་མཐོན་པོར་
སླེབས་ཐུབ་ཡོད་མེད་ཀྱི་ཚད་གཞི་རེད། སྔོན་བྱོན་བོད་ཀྱི་སྙན་ངག་པ་ལ་མཚོན་ན། ཤོང་སྟོན། མཁས་གྲུབ་
རྗེ། རྒྱལ་མཆོག་ལྔ་བ། བོད་མཁས། ཞང་ཞུང་བ་ཆོས་གྲགས། རྡོ་སྦིས་དགེ་བཤེས་ཚང་ལྟ་བུ་རྩོམ་ཁ་དམ་
ཞིང་བརྗིད་པའི་ཉམས་ཆེས་ཕྱུག་པའི་ལུགས་དང་། རྗེ་མི་ལ། ས་པཎ། ཀུན་མཁྱེན་ཀློང་ཆེན། རྗེ་ཙོང་ཁ་
བ། འཇུ་མི་ཕམ། དགེ་འདུན་ཆོས་འཕེལ་ལྟ་བུ་རྩོམ་ཁ་ལྷོད་ཅིང་སྙན་པའི་ཉམས་ཆེས་ཕྱུག་པའི་རིགས་གཉིས་
དགར་རྒྱུ་ཡོད། དགར་ཚུལ་འདི་ཉིད་ཀྱང་སྤྱིར་བཏང་དུ་དམིགས་པ་ཡིན་པས་འདི་ཡིན་ན་དེ་མིན་པར་མི་འགྲོ་
སྟེ། སྙན་ཚིག་གི་རོ་མྱངས་བ་ལ་སོ་སོའི་ཁམས་དང་རྣམ་དཔྱོད་ཀྱི་འཆར་ལུགས་སྒོས་སུ་མཛེས་དཔྱོད་ཀྱི་ལྟ་བ་སྟེ་
མཐོང་སྣང་མི་འདྲ་བས་མཐའ་གཅིག་ཏུ་ངེས་པ་ག་ལ་ཡོད། བྱང་ཆུབ་སེམས་འགྲེལ་དུ། ཕྱི་རོལ་དོན་ནི་
གཅིག་ལ་ཡང་། ། ཤེས་པ་ཐ་དད་རབ་འཇུག་སྟེ། ། ཡིད་འོང་གཟུགས་ནི་གང་ཡིན་པ། ། དེ་ཉིད་གཞན་ལ་
གཞན་དུ་སྣང་། ། ཞེས་གསུངས་པ་བཞིན་ཡིན་ནོ། །
སྐབས་འདིར་སྨྱུག་ཐོགས་པས་སྲོལ་རྒྱུན་སྙན་གཞུང་ནང་གི་རྩོམ་གཤིས་སྐོར་གྱི་དགོངས་པ་རྒྱབ་རྟེན་གྱི་གཞི་
བྱེད། དེང་རབས་རྩོམ་རིག་གཞུང་ལུགས་ནང་གི་རིགས་པ་གསར་བས་ཟུར་བརྒྱན་ཏེ། སྙན་ངག་སྨྲ་བའི་ཁྲོད་
སྒྲ་དོན་གཉིས་ཀྱི་ཐད་ནས་རྩོམ་གྱི་གཤིས་ཁ་མངོན་པར་གསལ་བའི་མཁས་དབང་དགེ་ཆོས་ཀྱི་རྩོམ་གཤིས་བརྗོད་
པ་ལ་གསུམ། སྤྱིའི་རྩོམ་གཤིས། བྱེ་བྲག་དགེ་ཆོས་ཀྱི་རྩོམ་གཤིས། མཇུག་བསྡུ་བའོ། །
དང་བོ། སྙན་གཞུང་མེ་ལོང་མ་ལས། ཉམས་དང་འགྱུར་བ་དག་གིས་གཏམས། ། ཞེས་དང་། རྣམ་
བཀྲ་ལམ་ལྡན་ཚིག་རྣམས་ཀྱིས། ། ཞེས་དང༌། ཕན་ཚུན་དབྱེ་བ་ཕྲ་མོ་ཅན། །ཚིག་གི་ལམ་ནི་དུ་མ་ཡོད། །
དེ་ལ་བི་དབྷ་དང་ནི། །གོ་ཊའི་ཁྱད་པར་གསལ་བོར་བརྗོད། །ཅེས་པ་སོགས་ཉམས་དང་འགྱུར་བ། རྒྱ་གར་
ཤར་ལྷོ་གཉིས་ཀྱི་རྩོམ་སྦྱོར་ལུགས་མི་འདྲ་བའི་ཆ་ནས་རྩོམ་གཤིས་སྐོར་མདོར་བསྡུས་སུ་བསྟན་ཡོད། འོན་ཏེ་
རྩོམ་གཤིས་ཞེས་པའི་བརྡ་ཆད་དངོས་སུ་བསྟན་མེད། བརྡ་ཆད་འདི་ཕྱིས་སུ་བྱུང་བར་མངོན། རྩོམ་གཤིས་ནི་
གལ་འགངས་ཆེ་ལ་རྙོག་འཛིང་ཅན་གྱི་གནད་དོན་ཞིག་ཡིན། དེང་གི་རིག་སྨྲ་ཁྲོད་རྩོམ་གཤིས་ཀྱི་མཚན་ཉིད་
འཇོག་སྐབས་ལ་ལས་རྗོད་བྱེད་ཚིག་གི་ཕྱོགས་ལ་ཡིད་གཞོལ། ལ་ལས་བརྗོད་བྱ་དོན་གྱི་ཆ་ལ་དགོངས་པ་གཏད།
འགའ་ཤས་ཚིག་དོན་གཉིས་ཀྱི་ཆ་ནས་གནས་ལུགས་སྨྲ། གོང་མེ་ལོང་མའི་དངོས་བསྟན་གྱི་ཚིག་ཙམ་ལ་དཔྱད་
ན། ལེའུ་དང་བོ་ཤར་ལྷོ་ཐུན་མིན་རྒྱན་བཅུ་ནི་ཡི་གེའི་འཇམ་རྩུབ་བམ་ལྕི་ཡང་། ཚིག་དོན་གྲགས་ཆེ་མིན།
སྒྲ་གདངས་སྙན་མིན། རྗོད་ཚིག་གསལ་ཁ་གཏོད་མིན། ཚིག་འབྲུ་བསྡུས་ཡོད་མེད་སོགས་ཀྱི་ཆ་ནས་བརྗོད་པ་
ལགས་པས། རྗོད་བྱེད་ཚིག་གི་ཆ་ནས་རྩོམ་གཤིས་འཆད་པའི་ལུགས་སུ་སྣང་མོད། སྙན་གཞུང་མེ་ལོང་མ་
གངས་རིའི་ཁྲོད་དུ་འཆད་ཉན་གྱི་དབུ་ཚུགས་པ་ནས་བཟུང་། རྒྱ་མཚོ་ཆེན་པོའི་ཀློང་བརྡོལ་བ་ལྟར་བྱུང་བའི་
• 70 •



མཁས་དབང་རྣམས་ཀྱི་སྙན་རྩོམ་ལ་བརྟགས་ན། རྩོམ་གཤིས་ནི་རྗོད་བྱེད་ཚིག་གམ་བརྗོད་བྱ་དོན་གྱི་ཉམས་
གཉིས་ལྡན་ལས་གྲུབ་པའི་ངེས་ཤེས་སྐྱེད་ཐུབ་སྟེ། རྗེ་རིན་པོ་ཆེའི་ལམ་གཙོ་རྣམ་གསུམ་ལས། ཤུགས་དྲག་ཆུ་
བོ་བཞི་ཡི་རྒྱུན་གྱིས་ཁྱེར། བཟློག་དཀའ་ལས་ཀྱི་འཚང་བ་དམ་པོས་བསྡམས། །བདག་འཛིན་ལྕགས་ཀྱི་དྲ་བའི་
སྦུབས་སུ་ཚད། །མ་རིག་མུན་པའི་སྨག་ཆེན་ཀུན་ནས་འཐིབས། །མུ་མེད་སྲིད་པར་སྐྱེ་ཞིང་སྐྱེ་བ་རུ། ། སྡུག་
བསྔལ་གསུམ་གྱིས་རྒྱུན་ཆད་མེད་པར་མནར། ། གནས་སྐབས་འདི་འདྲར་གྱུར་བའི་མ་རྣམས་ཀྱི། ། ངང་ཚུལ་
བསམ་ནས་སེམས་མཆོག་བསྐྱེད་པར་མཛོད། ། ཅེས་པ་ལྟ་བུ་སྒྲའི་འཇམ་རྩུབ། ཚིག་གི་བསྡེབ་ལུགས་ལེགས་
པས་ངག་སྒོར་འབད་མེད་ལྷུན་གྲུབ་ཏུ་ཡོང་བ་དང༌། དོན་གྱི་ཉམས་ནས་ཀྱང་ངག་ཏུ་བཀླགས་ཚེ་བརྗོད་དོན་
མོག་མོག་པོར་མ་གྱུར་བ་ཡིད་ཀྱི་མེ་ལོང་ངོས་སུ་གསལ་ལེར་ཤར་ཐུབ་པ་ནི་སྒྲ་དོན་ཟུང་གི་སྒྱུ་རྩལ་ལས་གྲུབ་པ་ཡིན།
གཞན་ཡང་རྡོ་སྦིས་དགེ་བཤེས་ཀྱི་སྙན་ཚིག ཤེས་པས་གཞལ་བྱའི་ཕ་མཐར་འགྲིམ། ། རབ་འབྱམས་གཞུང་
མང་ཐང་མར་བརྡལ། །རྒྱུ་ཆེན་ལུང་རིགས་ཐོག་སེར་འབེབས། །མཚོ་སྐྱེས་འདབ་སྟོང་ལྡན་པའི་དཔེ། །ཞེས་
པ་ལྟ་བུ་སྒྲའི་ཉམས་དང་དོན་གྱི་ཉམས་ཆེས་མཐོན་པོར་སོང་བའི་སྒོ་ནས་རྩོམ་གཤིས་སུ་ཆགས་པ་སུ་ཡིས་བསྙོན།
དེས་ན་རྩོམ་གཤིས་ཞེས་པ་ནི་རྩོམ་པ་པོ་གང་ཞིག་གི་རྩོམ་རིགས་གསར་རྩོམ་ཁྲོད་སྒྲ་དོན་གཉིས་ཐད་ནས་བྱུང་བའི་
ཐུན་མོངས་མ་ཡིན་པའི་སྒྱུ་རྩལ་གྱི་ཉམས་ལ་ཟེར་བར་འདོད་དོ། ། གོ་བ་འདིས་མེ་ལོང་མ་ལ་ཁ་ཕྱིར་ཕྱོགས་ཏེ་
དཔྱད་ན། མེ་ལོང་མ་འདི་སྒྲ་དོན་གཉིས་ཕྱོགས་ནས་རྩོམ་གཤིས་འཆད་པའི་ལུགས་སུ་གྲུབ། ལེའུ་དང་བོ་ཐུན་
མིན་གྱི་རྒྱུན་དང་ལེའུ་མཐའ་མ་སྒྲ་རྒྱན་གྱིས་ཚིག་གི་ཉམས་ཇི་ལྟར་འདོན་ཚུལ་བསྟན་པ་དང༌། དོན་རྒྱུན་གྱིས་
དོན་གྱི་ཉམས་ཇི་ལྟར་འདོན་ཚུལ་བསྟན་པ་ཡིན། གནད་འདི་འཁྲོལ་ཚེ་ཐུན་མིན་རྒྱན་གྱི་མཛེས་པའི་ཡོད་ཏན་
དང་དོན་རྒྱུན་ནང་གི་ཕུལ་བྱུང་རྒྱུན། སྒྱུར་བའི་ཡོན་ཏན་དང་སྦྱར་བའི་རྒྱན། ཏིང་ངེ་འཛིན་དང་བསྡུས་
བརྗོད་རྒྱན་སོགས་ཟློས་སྐྱོན་དུ་མ་སོང་བར་ཚིག་དོན་གྱི་ཉམས་འདོན་ཚུལ་གྱི་ཆ་ནས་བསྟན་པ་ཡིན་པ་གོ་བ་གཏིང་
ནས་ལེན་ཐུབ། །
སྐྱེས་ཐོབ་ཀྱི་ཤེས་རབ་དང་སྦྱངས་སྟོབས་ཀྱི་མཁྱེན་ཡངས་གཉིས་ཀྱི་གཤོག་ཟུང་ལ་བརྟེན་ཞིང་གོང་ཞུས་མེ་
ལོང་མའི་ལེའུ་ཐོག་མཐའ་བར་གསུམ་དུ་ཅི་དགར་བསྐྱོད་ཐུབ་ན། རྩོམ་པ་པོ་སུ་ཡིན་ཡང་རུང་རྩོམ་གཤིས་རང་
མཚན་པ་ཞིག་ཆགས་ཐུབ། རྩོམ་གཤིས་རང་མཚན་པ་ཞིག་ཆགས་ཡོད་ན་གཟོད་རྩོམ་པ་པོ་ཚད་ལྡན་གྱི་གྲས་སུ་
ཚུད། རྩོམ་པ་པོ་ཞིག་ལ་ཐུན་མིན་གྱི་རྩོམ་གཤིས་ཆགས་ཚེ་རྩོམ་ལ་རང་མིང་མ་བཀོད་རུང་ཆ་རྒྱུས་ཡོད་པའི་ཀློག་
པ་པོས་སུས་བརྩམས་པ་ཤེས་ཐུབ། དཔེར་ན། ཟླ་བ་བཟང་པོས་ཟིན་བྲིས་སུ་བཏབ་པའི་ཀླུ་སྒྲུབ་དགོངས་རྒྱན་
གྱི་མཆོད་བརྗོད། བདུད་ཀྱི་མཚོན་ཆ་རྩུབ་མོ་དག་ལ་འཇམ་མཉེན་མེ་ཏོག་ལན་དུ་སྦྱིན། ། ལྷས་བྱིན་ཁྲོས་པའི་
སྐྱོགས་རྡོ་འཕངས་ཚེ་མི་སྨྲའི་བརྟུལ་ཞུགས་དང་དུ་བླངས། ། རང་གི་དགྲ་ལ་སྡང་མིག་ཙམ་ཡང་བལྟ་བར་མི་ནུས་
ཤཱཀྱའི་སྲས། །འཇིགས་རུང་འཁོར་བའི་དགྲ་ཆེན་སྐྱོབས་ཀྱི་གྲོགས་སུ་ཤེས་ལྡན་སུ་ཡིས་བཀུར། ། ཞེས་པའི་ཤོ་
ལོ་ཀ་འདིའི་སྒྲ་དོན་གཉིས་ཀྱི་ཉམས་ནི་དགེ་ཆོས་ཀྱི་རྩོམ་གཤིས་སུ་སོང་ཡོད་སྟབས་དགེ་ཆོས་ཀྱི་རྩོམ་ཡིན་ནམ་སྙམ།
ཕྱིས་སུ་ཁོ་བོས་རག་ར་སྤྲུལ་སྐུས་བྲིས་པའི་དགེ་ཆོས་རྣམ་ཐར་མཇལ་སྐབས་དགེ་ཆོས་ཀྱི་རྩོམ་ཡིན་པ་ཁོ་ཐག་ཆོད།
• 71 •



རྣམ་ཐར་ལས། ཉིན་གཅིག་ཕེབས་ཏེ་ད་ལྟའི་ཀླུ་སྒྲུབ་དགོངས་རྒྱན་གྱི་མཆོད་བརྗོད། བདུད་ཀྱི་མཚོན་ཆ་རྩུབ་
མོ་དཔག་ལ་འཇམ་མཉེན་མེ་ཏོག་ལན་དུ་སྦྱིན་སོགས་གསུངས་ནས། ཁ་སང་དགོང་མོ་ཅིག་ང་རྭ་ཏོག་ཙམ་གཟིར་
སྐབས་ཁོང་ཚོ་ཁ་ཤས་ནས་རྩོམ་ཞིག་རྒྱོབས་ཟེར་པས། ངས་འདི་འདྲ་ཞིག་བྲིས་པ་ཡིན། རྗེས་སུ་པལྟ་དུས་
སྙིང་རྗེ་བོ་བྱུང་འདུག ཁྱོད་རང་ལ་ངས་བྲི་དགོས་ཟེར་བའི་ཆོས་རྒྱལ་སྲོང་བཙན་གྱི་ཟློས་གར་ནང་དུ་འདི་
བཀོད་ཅེས་གསུངས། ཞེས་བྱུང་། དེས་ན་རྩོམ་པ་པོའི་མཚན་མ་བཀོད་རུང་དེའི་རྩོམ་ཡིན་པ་ཤེས་ཐུབ་པ་ནི་
རྩོམ་པ་པོ་ལ་རྩོམ་གཤིས་རང་མཚན་པ་ཞིག་བྱུང་ཡོད་པའི་འབྲས་རྟགས་ཡང་དག་ཡིན་ནོ། །
གཉིས་པ་བྱེ་བྲག་དགེ་ཆོས་ཀྱི་རྩོམ་གཤིས་ལ་གཉིས། རྩོམ་གཤིས་ཆགས་པའི་རྒྱུ་རྐྱེན། རྩོམ་གཤིས་
དངོས།
དང་བོ། གནའ་རྒྱ་ནག་གི་རྩོམ་རིག་སྨྲ་དབང་ལིའུ་ཞེས( ] ཝུ )རྩོམ་གཤིས་ནི་སྐྱེས་ཐོབ་ཀྱི་ཤེས་རབ་
དང་ཕྱིས་ཀྱི་སྦྱངས་སྟོབས་ལས་བྱུང་། ཞེས་གསུངས་བ་བཞིན་རྩོམ་པ་པོ་ཞིག་ལ་རྩོམ་གཤིས་མངོན་གསལ་ཞིག་
ཆགས་དགོས་ན། ནང་གི་རྒྱུ་དང་ཕྱིའི་རྐྱེན་ལ་བརྟེན་དགོས། ནང་གི་རྒྱུ་ནི་སྐྱེས་ཐོབ་ཀྱི་ཤེས་རབ་དང་ལྷན་
སྐྱེས་ཀྱི་གཤིས་རྒྱུད། སྒྱུ་རྩལ་གྱི་མྱོང་གོམས། རང་རྐྱར་འཕེར་བའི་བསམ་བློ་བཅས་ལས་གྲུབ། ཕྱིའི་རྐྱེན་ནི་
མང་ཐོས་གཞུང་ལུགས་ཀྱི་གོ་བ། སྲོལ་རྒྱུན་རིག་པའི་སྦྱངས་སྟོབས། འཚོ་བ་བསྐྱལ་བའི་ཉམས་མྱོང་། སྤྱི་
ཚོགས་ད་ང་དུས་རབས་ཀྱི་ཁོར་ཡུག་བཅས་ལས་གྲུབ། མེ་ལོང་མ་ལས་ཀྱང་། རང་བཞིན་གྱིས་གྲུབ་སྤོབས་པ་
དང་། ། མང་དུ་ཐོས་པ་དྲི་མེད་དང༌། ། མངོན་པར་སྦྱོར་བ་མི་དམན་པ། ། སྙན་ངག་ཕུན་སུམ་ཚོགས་པའི་
རྒྱུ། ། ཞེས་གསུངས་པས། གོང་ཞུས་ཀྱི་རྒྱུ་རྐྱེན་བ།ཉིས་ལས་སྐྱེས་ཐོབ་ཀྱི་ཤེས་རབ་ནི་གཙོ་བོ་ཡིན་པ་བསྟན་ཡོད།
དེ་ཡང་ཡིན་ཏེ། ལ་ལར་གཞུང་ལུགས་ཐད་ཀྱི་སྦྱངས་བ་ཆེ་ལ་མཁྱེན་སྤྱན་ཡངས་རུང་རྩོམ་དེ་འདྲ་མི་ཡོང་བ་དང༌།
ལ་ལར་གཞུང་ལུགས་ཐད་ཀྱི་གོ་བ་ཆེར་མེད་མོད་སྙན་འཇེབས་ཀྱི་རྩོམ་ཡོང་བ་ཡོད་པས་སོ། ། དགེ་ཆོས་ཀྱི་ཞལ་
ལས། རྩོམ་པའི་ཡོན་ཏན་དངོས་དེ་ནི་རང་གི་སྔ་མའི་བག་ཆགས་དང་རྩོམ་པ་པོའི་གཤིས་ལུགས་ལ་རག་ལས་པ་
ཞིག་མ་གཏོགས། སུམ་རྟགས་ཤེས་ཙམ་དང་། བཤེས་སྤྲིངས་སློབ་སྤྲིངས་འདྲ་འཁྲིད། མིང་གི་མངོན་
བརྗོད་ཆ་ཚང་བློ་འཛིན་བྱས་ཏེ། སྙན་ངག་ལེའུ་གསུམ་ཆར་འཁྲིད་ན་ཡང་། མཐོང་ཐོས་དང་རང་གི་གཤིས་
ལ་མེད་ན། ཇི་ལྟར་བྱས་རུང་། ཚིགས་བཅད་རྐང་པ་འགྲིག་ཙམ་ནི་ལོས་ཡོང་། འོན་ཀྱང་སྙན་ངག་ལ་
དགོས་རྒྱུའི་རྣམ་འགྱུར་རམ་བྲོ་བ་དེ་འདོན་ཐུབ་པ་ཞིག་མི་ཡོང་བར་འདུག། ཅེས་གསུངས་ལས་ཀྱང་གསལ་
བཤད་བྱས་ཡོད། འདིར་སྐབས་བབ་ཀྱི་གླེང་བྱ་དགེ་ཆོས་ཉིད་ལ་མཚོན་ན། ཆུང་བྱིས་པའི་དུས་འབྲི་ཀློག་གི་
སྐབས་ནས་གྲྭ་སར་གཞུང་པོད་ལྔ་གསན་སྐབས་བར་ཉིད་ཀྱི་རྣམ་དཔྱོད་ཀྱི་ཤེས་རབ་འདི་བླ་སློབ་ཀུན་ཡིད་སྨོན་
འཆོར་བའི་གནས་སུ་ཡོད། ཕྱི་རབས་པས་མཁས་དཔང་གང་གི་ཐུན་མོང་རིག་གནས་ཐད་ཀྱི་བརྩམས་ཆོས་དང་
སྒོས་སུ་ནང་རིག་ཐད་ཀྱི་གསུང་ལ་དཔྱད་ན་ཁོང་གི་མཁྱེན་དཔྱོད་ཀྱི་བློ་གྲོས་ཇི་བཞིན་གཞལ་ཐུབ། དཔེར་ན།
ཡང་དག་རིགས་པ་ངེས་དོན་ལུང་ལས་རྙེད། ། དྲང་ངེས་ཁྱད་བར་དྲི་མེད་རིགས་པས་འབྱེད། ། རིགས་པས་
ཤེས་ན་ངེས་དོན་ཅི་ལ་འཚོལ། ། རིགས་པས་མ་ཤེས་ངེས་དོན་ག་ལ་རྙེད། ། ཅེས་དང་། རྗེས་དཔག་ཚད་མ་
，
• 72 •



མངོན་སུམ་བློ་ལས་སྐྱེས། །མངོན་སུམ་བདེན་རྫུན་རྗེས་སུ་དཔག་པས་དཔྱད། །ཅེས་པ་ལྟ་བུ་སྐྱེས་ཐོབ་ཀྱི་རྣམ་
དཔྱོད་དང་སྦྱངས་ཐོབ་ཀྱི་གོ་བ། ཚིག་གི་བསྡེབ་ལེགས་པར་སྦྱར་བའི་སྒྱུ་རྩལ་ལས་གྲུབ་པའོ། ། རྩོམ་གཤིས་
ཆགས་པའི་ཕྱིའི་རྐྱེན་ལས་རྩོམ་པ་པོ་ལ་སློབ་གསོ་ཐེབས་པའི་ཕྱི་རྐྱེན། དགེ་རྒན་དང་གྲུབ་མཐའ། གཞུང་
ལུགས་སམ་སྦྱངས་གཞི་ཤིན་ཏུ་གལ་ཆེ་བར་སྣང་། དགེ་ཆོས་ཉིད་ཀྱི་རྩོམ་ལ་ཚིག་སྦྱོར་སྙན་ཞིང་གོ་སླ་བའི་ཁྱད་
ཆོས་ལྡན་པ་ནི། ཁོང་ཆུང་དུས་ཀྱི་སློབ་གསོའི་ཁོར་ཡུག་དང་འབྲེལ་བ་ཆེ། དགེ་ཆོས་ཉིད་ཀྱི་ཞལ་ནས།
ངའི་དགེ་རྒན་མཁན་ཆེན (མཁན་ཆེན་དགེ་འདུན་རྒྱ་མཚོ》ལ། སྙན་ངག་འཁྲིད་སྲོལ་གཞན་དང་མི་འདྲ་བ་
ཞིག་ཡོད། དེ་ནི་དབྱར་ཁ་སྤྲོ་སང་དང་སྐུ་འཆམ་སོགས་ལ་ཕེབས་སྐབས། དགེ་འདུན་ཆོས་འཕེལ་ལྟོས་དང་།
ནམ་མཁའི་གླང་པོ་འདི་ཚོ་ཆུ་ཁུར་གྱིས་ངལ་ནས། དལ་པོ་མ་གཏོགས་ལྷ་ལམ་དུ་འགྲོ་མི་ཐུབ་པར་འདུག་ཅེས་
སོགས་དངོས་མིང་ནས་མི་གསུང་བར། ཆུ་དང་ཤིང་། མེ་ཏོག་རི་བོ་སོགས་མིང་གི་རྣམ་གྲངས་ནས་དལ་འགྲོ་
དང་། རྐང་འཐུང༌། ཆུ་སྐྱེས། ས་འཛིན་སོགས་སོ་སོའི་བྱེད་ལས་དང་སྦྱར་ནས་གསུངས་དུས། ཐོག་མར་
དགོད་བྲོ་བ་ཞིག་དང་། སེམས་ལ་མི་བདེ་བ་ཞིག་ཡོང་བགྱི་ཡོད་ཀྱང་། རྗེས་སུ་དཔྱད་སྐབས་མཁན་ཆེན་གྱི་
ཐབས་དེ་སྙན་ངག་འཁྲིད་སྐབས་ངེས་པར་མཁོ་ངེས་ཞིག་རེད་འདུག་དེ་རིང་གང་འཁྲིད་པ་དེའི་རྒྱུན་དང་།
དེ་གའི་ཐད་ཀྱི་ཁྱད་གཞི་ཁྱད་ཆོས་སྦྱོར་ཚུལ་སོགས་ཞིབ་ཅིང་ཕྲ་བ་འཁྲིད་པ་གནང་ནས། དབྱར་ཁ་ནམ་དུས་
སྐྱིད་སྐབས། དེ་རིང་གང་འཁྲིད་པ་དེ་གའི་ཐད་ཀྱི་དཔེ་ཆ་ཨམ་ཕྲག་ཏུ་ཁྱེར་ཏེ། ས་ཆ་སྐྱིད་པ་དང་གུ་ཡངས་ས་
གང་ཡིན་ལ་རྒྱུགས་གསུངས་ནས། དེ་བཞིན་བྱས་ཏེ་ཚུར་འཁོར་ནས་རྒྱུགས་ཕུལ་དགོས་བགྱི་ཡོད། ད་ལྟ་སྙན་
ངག་རྩ་བ་བློ་ལ་ངེས་པོ་འདི་དེ་གའི་བཀའ་དྲིན་ཡིན། （དགེ་ཆོས་རྣམ་ཐར་ལས་བཤུས）ཞེས་གསུངས་པ་ལྟར་
ཡིན། དྭངས་གསལ་དྲི་མ་མེད་པའི་རྒྱ་མཚོ་ན། ། ངང་པའི་བུ་མོ་དལ་གྱིས་རྒྱུ་བ་འདིས། ། སྤྲིན་བྲལ་སྟོན་གྱི་
ནམ་མཁའ་དྭངས་པ་ལ། ། ཉ་གང་ཟླ་བ་བགྲོད་པའི་མཛེས་སྡུག་འཕྲོག ཅེས་པ་ལྟ་བུ་ཚིག་སྙན་ཞིང་དོན་
གསལ་བ། ཀློག་པ་པོའི་སྣང་ངོར་མཛེས་པའི་ཡུལ་ལྗོངས་ཀྱི་ཚོན་རིས་རྣམ་པ་སྟེར་ཐུབ་པ་འདི་གོང་ཞུས་ཀྱི་སློབ་
གསོ་ལས་བྱུང་བའི་འབྲས་བུ་ཡིན།
དགེ་ཆོས་ཆོས་སྒོར་ཞུགས་ས་ནི་རྗེ་བློ་བཟང་གྲགས་པའི་བསྟན་པ་ཡིན་སྟབས། སྦྱངས་གཞི་རྗེ་རིན་པོ་
ཆེའི་གསུང་དང་འབྲེལ་འདྲིས་ཆེ་སྟབས། དགེ་ཆོས་ཀྱི་རྩོམ་གཤིས་ལ་རྗེའི་རྩོམ་གཤིས་ཀྱི་ཤུགས་རྐྱེན་ཐེབས་ཡོད།
དགེ་ཆོས་རང་ཉིད་ནས་ཀྱང་རྗེའི་རྩོམ་གཤིས་ལ་དགའ་ཞེན་ཡོད་ཚུལ་འདི་ལྟར་གསུངས་ཡོད་དེ། རྗེའི་བསྟོད་
སྤྲིན་རྒྱ་མཚོ་ལས། རིང་ནས་གོམས་པའི་ཐུགས་རྗེའི་ཆབ་ཀྱིས་རང་བདེ་འདོད་པའི་ཡིད་ཀྱི་མེ་དཔུང་བཅིལ། །
ཟབ་མོའི་རང་བཞིན་ཇི་བཞིན་གཟིགས་པས་ཀུན་ཏུ་རྟོག་པའི་སྤྲོས་པའི་དྲ་བ་བཅད། ། ཅེས་པ་ལྟ་བུ་ཚིག་དོན་
བབ་ལ་སྙན་པ། བརྗོད་བདེ་འདྲེན་ཚུལ་བཟང་བ་འདི་འདྲ་འཇམ་དབྱངས་ཀྱི་ཞལ་དངོས་སུ་གཟིགས་པའི་རྗེ་
རིན་པོ་ཆེ་ལྟ་བུ་མ་གཏོགས་སུས་ཐོན་ཐུབ། ཅེས་ཚད་མཐོན་པོའི་སྒོ་ནས་གདེང་འཇོག་བྱས་པ་དང་། དེ་
བཞིན་དགེ་ཆོས་ཀྱི་རྩོམ་ལ་དཔྱད་ནའང་རྗེ་རིན་པོ་ཆེའི་རྩོམ་གཤིས་ཀྱི་ཤུགས་རྐྱེན་ཐེབས་ཡོད་ཚུལ་རྟོགས་ཐུབ་སྟེ།
དཔེར་ན། རྗེ་རིན་པོ་ཆེའི་ཚིག སྲིད་པའི་འབྱོར་བ་རྨི་ལམ་དགའ་སྟོན་དང་། ། འདུ་འཛིན་རྙེད་བཀུར་ཆུ་
• 73 •



ཤིང་སྙིང་པོ་ལྟར། །ཞེས་པ་དང་། དགེ་ཆོས་ཀྱི་ཚིག སྲིད་པའི་འབྱོར་བ་ལ་ཁའི་ན་བུན། །འདུས་པའི་སྙིང་
གྲོགས་ཚོང་འདུས་མགྲོན་པོ། ། ཞེས་དང་། རྡོ་སྦིས་དགེ་བཤེས་ཀྱི་ཚིག ཚེ་འདི་སྣང་གློག་གི་ཟློས་གར་སུན།
། སང་ཉིན་དང་འཆི་བ་གང་སྔ་དཀའ། ། ཞེས་པ་ལྟ་བུ་བརྗོད་བྱའི་དོན་གཅིག་ཡིན་མོད། སྔ་མ་གཉིས་ཚིག་གི་
སྡེབ་སྦྱར་ཚུལ། དོན་གྱི་བྲོ་བ་བསྟན་ཚུལ་གཅིག་འདྲར་སོང་ཡོད་པ་དང༌། ཕྱི་མར་སྒྲ་རྩུབ་པོ། སུན་དང་
དཀའ་ལྟ་བུ་རང་བཞིན་གྱིས་སྦྱོར་བ་ལེགས་པས་བརྗིད་པའི་ཉམས་ཐོན་པ་ལྟ་བུའོ། །
གཉིས་པ་ལ་གཉིས། ཚིག་གི་ཉམས་དང་། དོན་གྱི་ཉམས།
དང་བོ། སྙན་ཚིག་བྱེ་བྲག་པ་ཞིག་ལ་དམིགས་ན་ཚིག་དོན་གཉིས་ཀྱི་ཉམས་ཟུང་འབྲེལ་དུ་གནས་སྟབས།
ཤ་དང་རུས་པ་བཞིན་དུ་སོ་སོར་འབྱེད་རྒྱུ་མེད། དེ་གཉིས་གཅིག་ལ་གཅིག་རྟེན་གྱི་ཚུལ་དུ་གནས་པ་ནི་དཔེར་ན་
གསེར་བུམ་ལ་འདི་ག་སེར་དང་འདི་ནི་བུམ་པ་ཞེས་སོ་སོར་དགར་མི་ཐུབ་པ་བཞིན་ནོ། ། འདིར་ཚིག་གི་ཉམས་
དང་དོན་གྱི་ཉམས་ཞེས་ཕྲལ་ཏེ་བརྗོད་པ་ནི་སྤྱི་བཏང་གོ་བ་སྐྱེད་པའི་ལུགས་སུ་ཡིན། ཚིག་སྦྱོར་ལེགས་པོར་ཡོང་
བའི་ཆེད་དུ་མངོན་བརྗོད་དང་བརྡ་རྙིང་། ཡོངས་སུ་མ་གྲགས་པའི་བརྡ་ཆད་དམ་ཐ་སྙད་ཀྱིས་བཅིངས་ཤིང༌།
ཚིག་སྡུད་ཐལ་དྲག་ན་མཁས་པ་ཉུང་ཤས་ཀྱི་སྤྱོད་ཡུལ་ལས་རྒྱུ་ཆེ་བའི་ཀློག་པ་པོ་ལ་ཕན་ཐོགས་ཆེར་མི་ཡོང་།
དེས་ན་དོན་འདུས་གོ་བདེ་ཞིག་ཡོང་རྒྱུ་ཤིན་ཏུ་གལ། དགེ་ཆོས་ཀྱི་རྩོམ་ལ་དགེ་མཚན་འདི་སྣང་། དཔེར་ན།
ཇི་ལྟར་དངོས་པོའི་གཤིས་ལ་ཉེ་གྱུར་བ། ། དེ་ལྟར་མཁས་པའི་ཚིག་ནི་ལྐུགས་འགྱུར་བས། ། རང་བཞིན་ཉིད་
ཀྱིས་ཕྲ་བའི་ཆོས་རྣམས་ཀུན། ། སྨྲ་བསམ་བརྗོད་པའི་ཡུལ་ལས་འདས་པར་བཤད། ། ཅེས་པ་ལྟ་བུས་དངོས་
པོའི་གནས་ལུགས་སམ་ཆོས་ཀྱི་དེ་ཉིད་སོ་སྐྱེ་གཉིས་སྣང་ཅན་གྱི་སྤྱོད་ཡུལ་ལས་འདས་པས་རང་ཅག་ནམ་རྒྱུན་དབུ་
མའི་དོན་གྱི་འཆད་ཉན་ཁྱོད་དབུ་མའི་ལྟ་བ་ལ་གོ་བ་སྐྱེད་པ་ལྟ་བུ་ནི་མཛུབ་མོས་ཟླ་བ་སྟོན་པ་ཙམ་ལས་མ་འདས།
དོན་གྱི་ཟླ་བ་དངོས་ནི་མཛུབ་རྩེར་མེད་པ་ནམ་མཁའི་དབྱིངས་སུ་བཞུགས་པ་བཞིན། དབུ་མའི་ལྟ་བ་དངོས་ནི་
སྨྲ་བསམ་བརྗོད་པ་ལས་འདས་པའི་ཕྱིར་ན། ཟབ་མོ་ཞེས་པའི་བརྡ་དེ་ཉིད་ཐོགས་པ་ཡིན་རྒྱུ་གོ་བདེ་ཞིང་ཚིག་
སྦྱོར་སྙན་པའི་ངང་ནས་བསྟན་པ་དང་། གཞན་ཡང་དཔེར་ན། སྤྱང་ཀི་ཤ་གཟན་རི་བོང་རྩྭ་གཟན་གཉིས།
། ཟས་ཀྱི་དོན་དུ་གྲོས་ཁ་བསྡུར་བ་ལས། ། རེ་ཞིག་རང་རིགས་མཐུན་པའི་འཁོར་ནང་དུ། ། རང་རང་སོ་སོའི་
སྤྱོད་པ་བསྐྱངས་ན་ལེགས། ། ཞེས་པ་དཔེ་དང་ཚིག་གསལ་བ་གྲོང་འདབས་སེའུ་བཅུ་བས་ཀྱང་གོ་ཐུབ་པར་སྦྱར་
ནས། ཆོས་ཅན་མཐུན་སྣང་མེད་པའི་གང་ཟག་བར་ལ་ཆོས་ཀྱི་བགྲོ་གླེང་མི་ཡོང་བའི་ཚུལ་གསོན་ཉམས་ལྡན་
པའི་སྒོ་ནས་བསྟན་པ། དེས་ན་དོན་ཟབ་མོའམ་ལྐོག་གྱུར་གྱི་རིགས་པ་ཞིག་བློ་མཆོག་དམན་ཀུན་གྱིས་གོ་བདེ་
བར་སྦྱར་ཐུབ་པ་ལྟ་བུ་ནི་དགེ་ཆོས་ཀྱི་རྩོམ་གཤིས་ཞིག་རེད། དགེ་ཆོས་ཉིད་ནས་སློབ་འབངས་ལ་སྙན་ངག་ཐད་
ཀྱི་ལྗགས་ཁྲིད་གནང་སྐབས་འདི་ལྟར་གསུངས་ཡོད་དེ། （སྙན་ཚིག)བརྩམས་པ་རྣམས་མངོན་བརྗོད་ཀྱིས་
མང་པོ་བཅིང་མི་ཉན། དོན་འདུས་ལ་ཁ་གསལ་གོ་བདེ་བ་ཞིག་དགོས། རྩོམ་རབ་ལན་གཅིག་གིས་གོ་ཟེར་བ་
ཡིན་མོད། རྩོམ་ཟེར་དུས་ཆགས་ལོའི་བདེ་སྨོན་འདྲ་ཞིག་དགོས་ཨང་། ཞེས་སོ། ། དགེ་ཆོས་ཀྱི་རྩོམ་ལ་
དཔྱད་ན། རྩོམ་རབ་ལན་གཅིག་གིས་གོ་ཞེས་པ་ནི་ཁོང་གི་རྩོམ་གཤིས་ཀྱི་རྩ་དོན་ཡིན་སྙམ།
• 74 •



དེ་ཡང་སྙན་ངག་འདི་སྒྱུ་རྩོམ་གྱི་དྭངས་མར་སོང་གཤིས། གོ་སླ་བ་ཁོ་ནའི་དབང་དུ་སོང་སྟེ་སྙན་པའི་
ཉམས་ཤོར་ན་སྙན་རྩོམ་རབ་ལ་མི་བརྩིས། སྙན་ཆ་ཡོང་བ་ལ་ཚིག་གི་བསྡེབ་སྦྱོར་ཚུལ་ཏེ། ཡི་གེའི་འཇམ་རྩུབ།
སྒྲ་གདངས་ཀྱི་ལྕི་ཡང་། དབུགས་ཀྱི་གཅོད་མཚམས། མིང་དང་ཚིག་གི་གོ་རིམ་སྒྲིག་སྟངས་བཅས་འོས་་
འཚམས་ཡོང་རྒྱུ་ཤིན་ཏུ་གཅེས། དེ་དག་གི་བསྡེབ་ལེགས་པར་སྦྱར་ཤེས་ན་སྙན་པའི་འགྱུར་ཁུགས་ཐོན་ཞིང་
དབྱངས་ཀྱི་འདེགས་འཇོག་གསལ་བ། རང་ཤུགས་སུ་སྙན་འཇེབས་ཀྱི་ཡོན་ཏན་རྫོགས་ནུས། དཔེར་ན།
དུས་གསུམ་རྒྱལ་བ་ཀུན་གྱི་འཕྲིན་ལས་གཟུགས། །ཐར་འདོད་སྐྱེ་རྒུ་ཡོངས་ཀྱི་དཔུང་དང་གཉེན། །ཉམས་ཐག་
འགྲོ་བ་ཀུན་ལ་བརྩེ་བའི་མ། ། རྗེ་བཙུན་སྒྲོལ་མའི་ཞབས་ལ་གསོལ་བ་འདེབས། ། ཞེས་པ་དགེ་ཆོས་ཀྱི་ཤོ་ལོ་ཀ་
འདི་ལ་མཚོན་ན་ཚིག་ཧྲིལ་བོ་འཇམ་པའི་ཡི་གེ་ཤས་ཆེ་བ་བསྟར་ལ་རྒྱུས་པས་ངག་སྒོར་ལེན་ཚེ་སྐྱེ་གནས་ཀྱི་རྩོལ་བ་
ཆེར་མི་དགོས་པར་ལྷུག་ལྷུག་ཏུ་འབྱུང་ཞིང་། ལྕི་བ་རེ་ཟུང་བྱུང་བའང་མཚམས་མཚམས་སུ་ལེགས་པར་སྦྱར་
ཡོད་པས། ངག་གི་འགྱུར་ཁུགས་ རྫོགས་ཤིང་གཅོད་མཚམས་གསལ་ བ་ རོལ་མོའི་ རང་བཞིན་དུ་གྱུར་ཡོད་།
ཡང་དཔེར་ན། རྒྱ་ཆེན་དོན་གཉིས་གྲུབ་པའི་དགའ་སྟོན་ལ་རོལ་བའི། ། མ་འདྲིས་འགྲོ་བའི་རྩ་ལག་ཟས་
གཙང་གི་སྲས་པོ། ། མཐའ་དང་ཟད་དུ་མེད་པའི་བྱིན་རླབས་ཀྱི་སྦྲང་ཆར། ། ཐུགས་རྗེའི་ཆུ་འཛིན་འཁྲིགས་
པའི་གུར་ཁང་ནས་པོད་ཅིག །ཅེས་པའི་ཤོ་ལོ་ཀ་ལ་མཚོན་ན་མིང་གཞི་མ་ནིང་དང་མོ་ཡིག་འབྱུང་བ་ཤས་ཆེ་བས།
རང་བཞིན་གྱིས་གཉེན་པའམ་འཇམ་པའི་ཉམས་ཐོན་པས་ངག་ཏུ་བཏོན་ཚེ་དྭངས་བསིལ་གྱི་ཆུ་ཕྲན་རང་ཤུགས་
ཀྱིས་བཞུར་བའི་སྒྲ་བཞིན་ཡིད་ཀྱི་བརྟན་པ་འཕྲོག་པའི་ཚིག་སྦྱོར་དུ་གྲུབ་བོ། །
མེ་ལོང་མའི་དངོས་བསྟན་གྱི་རྒྱུན་ལས། སྒྲ་རྒྱན་ནི་སྙན་ངག་གི་སྙན་ཆ་འདོན་བྱེད་གལ་ཆེན་ཞིག་ཡིན།
སྒྲ་སྦྱོར་ཚུལ་གྱི་ཉམས་མི་འདྲ་བ་སྣ་ཚོགས་ཀྱི་སྒོ་ཁྲེས་བརྗོད་བྱ་དོན་དང་རྗོད་བྱེད་ཀྱི་ཚིག་མཛེས་པར་བྱེད་ཅིང་།
སྙན་ཞིང་འཇེབས་པའི་སྒྲའི་རོ་ཉམས་ཕུན་སུམ་ཚོགས་པ་སྟོན་ནུས། དེ་ལས་ཟུང་ལྡན་གྱི་རྒྱན་ལྟ་བུ་དེང་སང་
སྙན་ངག་ཐད་སྦྱངས་པ་ཅུང་ཟད་ཡོད་པ་རྣམས་ནས་ཀྱང་སླ་མོར་བརྩིས་ཏེ། སྙན་སྙན། བཟང་བཟང་།
འབར་འབར། ལྷག་ལྷག ཡང་ཡང་ལྟ་བུ་སྒྲ་གཉིས་བསྐྱར་ཟློས་ཚུལ་གྱིས་བརྗོད་པར་བྱེད་ཅིང་། དོན་དུ་
སྙན་འཇེབས་ཀྱི་ཉམས་ཐོན་པ་ཤིན་ཏུ་དཀོན། ཡུལ་ཁ་བ་ཅན་ན་རྗེ་རིན་པོ་ཆེས་སྒྲ་རྒྱུན་གྱི་ལམ་ནས་བརྩམས་
པའི་སྙན་ཚིག་ལྟ་བུ་ལ་བལྟས་ན་གཟོད་སྒྲ་རྒྱུན་ནི་སྙན་པའི་ཉམས་འདོན་བྱེད་མཆོག་ཏུ་གྱུར་བ་ཞིག་ཡིན་པ་ངེས་
ཤེས་བསྐྱེད་ཐུབ། དགེ་ཆོས་ཉིད་ཀྱི་ཞལ་ནས། སྒྲ་རྒྱན་དང་ཟུང་ལྡན་གྱི་རྒྱན་རྗེ་རིན་པོ་ཆེས་མཛད་པ་ལྟ་བུ་
སུས་ཀྱང་ཐོན་མི་འདུག འཇམ་དབྱངས་ཀྱི་བསྟོད་སྤྲིན་རྒྱ་མཚོ་དང་། ལམ་རིམ་ཆེན་པོའི་མཇུག་བསྔོ་བའི་
སྐབས་ཀྱི་ཟུང་ལྡན་གྱི་རྒྱན་མཛད་པ་དེ་ཚོ་གོ་རྒྱུ་ཡོད་པ་དོན་ཟབ་པ་བརྗོད་བདེ་འདྲེན་ཚུལ་ལེགས་པ་ཧ་ལས་རྒྱུ་
རེད། བསྟོད་སྤྲིན་ནང་། ལ་ལར་བལྟམས་ཞིང་ཞིང་གཞན་དུ་ཡང་བྱང་ཆུབ་ཚུལ་སྟོན་སྟོན་པ་ཁྱོད་ཀྱི་སྐུ་ཡི་ནི།
།བཀོད་པ་མཆོག་འདི་འདི་དང་གཞན་དུ་འགྲོ་ཀུན་ཀུན་མཁྱེན་གྱུར་ཀྱང་བརྗོད་མི་ནུས། །ལྟ་བུའི་ཞིང་གི་སྒྲ་དང་
པོ་དེས་འབྱེད་པའི་དོན་ལ་མཛད། ཞིང་གི་སྒྲ་ཕྱི་མ་དེ་ཞིང་གཞན་དུ་ཞེས་བྱ་བའམ་ཁྱད་པར་གྱི་གཞི་གཞན་ཞིག་
ལ་སྦྱར་ནས་མཛད་པ་དེ་དང་དེ་བཞིན་རང་རེད། ཟུང་ལྡན་ཟེར་བ་འདི་འདྲ་ཞིག་དགོས་པ་མ་གཏོགས། སྒྲ་
• 75 •



དོན་གཉིས་ཀ་གཅིག་པ་ཡིན་པའི་ཚིག་འབྲུ་གྲལ་སྒྲིག་རྒྱུ་ཙམ་ལ་དཀའ་ལས་ཀ་རེ་ཡོད། (དགེ་ཆོས་རྣམ་ཐར་
ལས་བཤུས）ཅེས་གསུངས་ཡོད། དེ་བཞིན་དགེ་ཆོས་རང་ནས་ཀྱང་ཟུང་ལྡན་གྱི་ལམ་ནས་བརྩམས་པའི་སྙན་
ཚིག་ལ་རོ་མྱོངས་ན་རྗེ་རིན་པོ་ཆེ་དང་ཞལ་གཉིས་སུ་མི་སྣང་། དཔེར་ན། རིགས་ཀྱི་མུ་ཏིག་ཆེ་བའི་འོད་ལྡན་
འོད་གསལ་ལྷ་ཡི་གདུང་བརྒྱུད་འཛིན། ། སྡེ་བཞིའི་ལྷུན་ཆགས་སྲིད་ཀྱི་གངས་རི་གངས་ཅན་དབུས་ན་མཐོ་བར་
བྱས། །བཀའ་ཡིས་བསྐྱངས་པའི་འབངས་ཀྱི་བདེ་སྐྱིད་བདེ་ལྡན་ཞིང་གི་རྗེས་འགྲོར་མཛད། །ཀུན་རིག་འཕྲུལ་
མངའ་སྲིད་པའི་མེས་པོ་མེས་དབོན་རྣམ་གསུམ་རྒྱལ་གྱུར་ཅིག ། ཅེས་པར་མཚོན་ན་སྟབས་བདེའི་ངང་
བསྐྱར་ཟློས་བྱས་པ་མ་ཡིན་པར་ཚིག་འབྲུ་རེ་ལ་གོ་རྒྱུ་སྣ་རེ་ཡོད་པ་དང༌། ངག་སྒོར་འབྱོར་ཚེ་འདེགས་འཇོག་
གསལ་བའི་རོལ་མོའི་སྙན་ཆ་ཐོན་འདུག ཡང་དཔེར་ན། གཅིག་གཅིག་གཉིས་སུ་མེད་པའི་དམ་པའི་ཆོས།
། གཉིས་གཉིས་བཞི་ཡི་བདེན་པའི་དོན་རྟོགས་ཏེ། ། གསུམ་གསུམ་དྲུག་གི་ཕ་རོལ་ཕྱིན་པའི་ལམ། ། བཞི་བཞི་
བརྒྱུད་ཀྱི་མཐའ་རྣམས་དེ་ལ་འདུས་ ། ཞེས་པ་རྐང་བ་ཐོག་མ་ན་ཡོད་པའི་བར་མ་ཆོད་ཀྱི་ཟུང་ལྡན་འདི་ལྟ་བུར་
མཚོན་ན། སྒྱུ་རྩལ་གྱི་ཉམས་བླ་ལྷག་ཏུ་ཐོན་ཡོད་དེ། ཟུང་ལྡན་གྱི་སྒྲ་གཅིག་མེད་ན་བརྗོད་མི་བདེ་བར་མ་ཟད།
བརྗོད་བྱའི་དོན་ཡང་སྟོན་མི་ནུས། ཤོ་ལོ་ཀ་ཧྲིལ་བོ་བསམ་བཞིན་ཚིག་འབྲུ་གཅིག་རྗེས་སུ་གཅིག་དགོས་དབང་
གིས་མཐུད་པའི་བཟོ་མེད་པ། མ་བཅོས་ལྷུན་གྱིས་འགྲུབ་པའི་མཛེས་ཆ་ཐོན་ཡོད། ཚིག་དོན་གཉིས་ནས་འདི་
འདྲའི་སྒྱུ་རྩལ་གྱི་ཉམས་ཕྱུག་པ་འདི་དབྱངས་ཅན་མས་རྗེས་སུ་མ་བཟུང་ན་རང་ག་བས་ཇི་ལྟར་བརྩམས་ཐུབ་སྙམ་
པའི་སྣང་བ་ཤར་རོ། །
ཀ་ཕྲེང་གི་རྒྱུན་ནམ་ཡོངས་གྲགས་སུ་ཀ་རྩོམ་ཞེས་འབོད་པ་རང་རེ་ཁ་བ་ཅན་གྱི་རྩོམ་སྲོལ་ཐུན་མོང་མ་ཡིན་
པ་ཞིག་ཡིན། རྩོམ་སྲོལ་འདི་ཉིད་དགེ་ཆོས་ཀྱིས་སྦྱོར་ཤིན་ཏུ་མཁས་ཏེ། དཔེར་ན། ཀ་བ་གདུང་ལྕམ་བཀྲ་
པའི་ཁང་བཟང་གི་དབུས་སུ། ། ཁ་མངར་ཞིམ་དགུའི་ཟས་ཀྱི་མགྲོན་ཁ་ལ་བོས་ཚེ། ། ག་ལེར་ལོངས་སུ་སྤྱད་
ནས་མགུར་དབྱངས་རེ་འཐེན་ནས། ། ང་རང་ཨ་མཆོད་ཚོ་ལས་སྐྱིད་པ་ཞིག་སུ་ཡོད། ། ཅེས་ཨ་མཆོད་ཀྱི་
ངང་ཚུལ་གསོན་ཉམས་ལྡན་པའི་ངང་ནས་བརྗོད་པ་འདི་ཉིད། གོ་སླ་ཞིང་སྙན་རོ་ཡོངས་སུ་རྫོགས་ཡོད། སྤྱིར་
ཚིག་རྐང་རེའི་དབུར་གོ་རིམ་བཞིན་གསལ་བྱེད་ཀྱི་ཡི་གེ་སྦྱར་བ་ལ་དཀའ་ལས་ཆེར་མེད་མོད། འོན་ཏང་དགེ་
ཆོས་ཀྱི་ཀ་རྩོམ་ལྟ་བུ་གོ་རིམ་ལེགས་པོ་ཡོང་བའི་རྨང་གཞིའི་ཐོག་ཀ་མད་རེ་རེ་ནས་དོན་གྱི་རོ་བཅུད་སྟེར་ཐུབ་པ་
ལས་སླ་བ་ཞིག་མིན། རང་རེས་ཀ་རྩོམ་འབྲི་སྐབས་གསལ་བྱེད་ཀྱི་ཡི་གེ་སོ་སོ་གོ་རིམ་འཇུག་ཐུབ་ཙམ་ལ་གཞོལ་
སྐབས། བརྗོད་བྱའི་དོན་སྟོན་པ་ལ་གནོད་ཡོང་བ་དང་། བརྗོད་བྱའི་དོན་ལ་བསམ་བློ་འཁོར་ན་ཀ་ཕྲེང་གི་གོ་
རིམ་འབྲེལ་མཐུད་བབ་ཆགས་པོ་ཞིག་ཡོང་དཀའ་བ་ལྟ་བུ། གང་ལྟར་རྗོད་བྱེད་བརྗོད་བྱ་གཉིས་ཀྱི་ཕྱོགས་ནས་
སྒྱུ་རྩལ་གྱི་ཚད་མཐོན་པོ་ཡོང་རྒྱུ་ཤིན་ཏུ་དཀའ། དགེ་ཆོས་ཀྱི་བླ་བྲང་ལ་བསྐུར་བའི་ཀ་རྩོམ། ཨ་མཆོད་ཀྱི་ལོ་
རྒྱུས་ཀ་རྩོམ། ཕལ་སྐད་གསོང་པོར་བརྗོད་པའི་ཀ་རྩོམ་ལྟ་བུ་རང་ཅག་གིས་བཀླགས་ཚེ། ངག་ཏུ་བརྗོད་བདེ་
ཞིང་རྣ་བར་སྙན་པ་མ་ཟད། དོན་གྱི་གནད་ཀྱང་འབྲས་ལྡན་དུས་ཀྱི་ཟླ་གཞོན་བཞིན་གསལ་ཆལ་ལེར་གྱུར་བ་
འདི་གངས་ཅན་བོད་ཀྱི་ཀ་རྩོམ་ཆེས་ལེགས་པའི་གྲས་ཡིན་ནོ། །
• 76 •



གཉིས་པ་ནི། དོན་གྱི་ཉམས་འདོན་པའི་ཐད་ལ་རྩོམ་པ་པོ་སོ་སོ་ནས་བསམ་པའི་འཁྱེར་སོ་དང་ལྷན་སྐྱེས་
ཀྱི་གཤིས་ཀ་མི་འདྲ་བ་སྣ་ཚོགས་འབྱུང་བ་བཞིན། རྩོམ་གཤིས་ཀྱང་དེ་དང་དེ་བཞིན་སྣ་ཚོགས་འབྱུང་། རྩོམ་
པ་བོ་བསམ་རྒྱ་ཡངས་བ་ཞིག་ཡིན་ན་རྩོམ་གཤིས་ཁོགས་ཡངས་བའི་རྣམ་པ་དང་། རྩོམ་པ་པོ་རྩེད་མཚར་ལ་
དགའ་བ་ཅན་ཞིག་ཡིན་ན་རྩོམ་གཤིས་སུའང་རྩེད་མཚར་གྱི་རྣམ་པ་རང་བཞིན་གྱིས་འབྱུང་བ། རྩོམ་པ་པོ་མི་
རིགས་ལ་ཤ་ཞེན་ཆེ་བ་ཞིག་ཡིན་ན་རྩོམ་དུའང་དེའི་རྣམ་འགྱུར་ཐོན་པ་ལྟ་བུ་ཡིན། དགེ་འདུན་ཆོས་འཕེལ་རང་
མི་རིགས་ལ་ཤ་ཆེན་ཆེ་ཚད་བུ་གཅིག་པུའི་མ་བཞིན་ཡིན་པས། ཁོང་གི་རྩོམ་གྱི་ནང་དུ་མི་རིགས་ཀྱི་བསམ་བློ་ཤ་
རུ་ཁྲག་བཞིན་སིམ་ཡོད་དེ། ཐམས་ཅད་ཁོང་དུ་སྦེད་པ་ཟབ་མོར་རློམས། །ཀུན་ལ་དོགས་པ་ཟ་བ་གྲུང་་པོར་
བྱེད། ། རྙིང་བ་ཐམས་ཅད་ལྷ་ཡི་སྲོལ་དུ་བསྒྲགས། །གསར་བ་ཐམས་ཅད་བདུད་ཀྱི་འཕྲུལ་དུ་སེམས། ། ངོ་
མཚར་ཕལ་ཆེར་ཐན་ལྟས་ཉིད་དུ་བསྒོམས། །ཆོས་ཀྱི་རྒྱལ་ཁམས་ཏྲི་བྷོ་ཊ་ཡི་སྲོལ། །འདི་ནི་ད་ལྟའི་བར་དུ་རང་
རེ་སྲོལ། །ཞེས་ལོ་རྒྱུས་ཀྱི་དལ་འབབ་རང་མོ་ནང་བོད་ཆགས་པའི་གསར་འགོག་རྙིང་སྲུང་གི་ངན་སྲོལ་དེ་ཉིད་སྦ་
གསང་མེད་པར་ཕྱིར་བསྟན་པ། དེ་དང་དེ་བཞིན་སྤྱི་ཚོགས་རྙིང་རུལ་གྱི་རྣག་ལ་བློ་གྲོས་ཀྱི་གཙགས་འབིགས་རེ་
རེ་ནས་བརྟོལ་བ་བོད་ཀྱི་རིག་སྨྲ་ས་ལ་བཀབ་པའི་ཁྲོད་ཁོང་ལྟ་བུ་བྱོན་མེད། ཕྱི་རྒྱལ་བོད་རིག་པའི་མཁས་པ་ཞིག་
གིས་བོད་ལ་དགེ་འདུན་ཆོས་འཕེལ་ལྟ་བུ་གནའ་བྱོན་མ་མྱོང་ལ་ཕྱིས་སུའང་འབྱོན་པ་དཀོན་ཞེས་ཚད་མཐོན་པོའི་
སྒོས་གདེང་འཇོག་བྱས་མོད། དགེ་ཆོས་ཀྱི་བསམ་བློའི་ཐད་ལ་མཚོན་ན་ཐལ་མི་ཆེ་བར་སེམས། འཇིག་རྟེན་ཁ་
དཔེར། ཤ་ཚ་བའི་གཏམ་ལ་སྙན་པ་མེད། ཅེས་པ་ལྟར་ཁོང་གིས་མི་རིགས་རང་ལ་སྐྱོན་བརྗོད་ད་ང་མཚང་
ཐུབ་བ་ལྟ་བུ་ནི་མི་རིགས་ལ་དགའ་ཞེན་ཚད་མེད་ཡོད་པའི་དན་རྟགས་རེད། དོན་དུ་བསྟོད་གླུ་ཁྲི་མ་འབུམ་ཕུལ་
བ་ལས་འདི་ལྟ་བུ་རྩོམ་གཅིག་གིས་ཀྱང་བོད་རང་ལ་བརྒྱུ་འགྱུར་གྱི་དགེ་མཚན་ཆེ། བོད་མི་རིགས་དེང་གི་ཆར་ཤི་
མ་གསོན་དུ་གྱུར་བའི་རྣམ་པ་བཅོས་དགོས་ན། བོད་མི་ཡོངས་ཀྱི་བསམ་བློ་འཆིངས་བ་ལས་གྲོལ་དགོས། འདི་
ཉིད་གནད་ཀྱི་དམ་པ་ཡིན་པ་རྨོངས་ནས་བོད་མི་རིགས་གོང་དུ་སྤེལ་དགོས་ཞེས་ཁ་འབོད་ཅི་ཙམ་བྱས་རུང་ལུང་
སྟོང་ནང་གི་ཀི་སྒྲ་ལས་མ་འདས། དེས་ན་དགེ་ཆོས་ཀྱི་རྨ་མེད་པའི་བསམ་བློ་ལྟ་བུ་དུས་རབས་ཉེར་གཅིག་པར་ཁ་
ཕྱོགས་ཚེ་བོད་ལ་སྨན་ཡོན་བླ་ལྷག་ཆེ། རང་སྡེའི་རིགས་ལ་ཞེན་པ་དཀར་པོའི་མདངས། ། རང་བྱུང་སྙིང་གི་
དབུས་ན་གནས་པ་འདིས། ། རང་ཡུལ་ཁ་བ་ཅན་གྱི་རྗེ་འབངས་ལ། ། རང་གིས་ནུས་པའི་སྲི་ཞུ་ཅུང་ཟད་སྒྲུབ།
།ཅེས་པའི་ཤོ་ལོ་ཀ་འདི་དགེ་འདུན་ཆོས་འཕེལ་གྱི་བསམ་བློའི་རྩ་དོན་ཡིན། སློབ་དཔོན་རིན་པོ་ཆེ་དོར་ཞིའི་ཞལ་
ནས། རྨོངས་པའི་གཉིད་ལས་སད་བྱེད་འབྲུག་གི་སྒྲ། ། གཤིས་ངན་དུག་སྦྲུལ་ཚང་བརྟོལ་གནམ་ལྕགས་ཐོག
། ཡ་རབས་སྣང་བའི་ལམ་སྟོན་ནམ་མཁའི་ནོར། ། དགོངས་གཞིར་བྱས་པ་སྙན་རྩོམ་མཆོག་ཏུ་བསྔགས།
།ཞེས་གསུངས་པ་ལ་དཔེ་ཞིག་དགོས་པའི་དབང་དུ་བཏང་ན་དགེ་ཆོས་ཀྱི་སྙན་ཚིག་དེ་རིགས་བཀོད་ན་གའུ་ཁ་སྦྱོར་
བཞིན་ཁྲིགས་སེར་འགྲོ་ངེས་སོ། །
སྙན་ངག་པ་སུ་ཡིན་ཡང་རུང་རང་ལ་ཐུན་མོང་མ་ཡིན་པའི་བསམ་བློའི་གཏད་སོ་ཞིག་ཡོད། འདི་ལ་དད་
འདུན་བྱེད་ཕྱོགས་ཡང་ཟེར། རང་ཉིད་མྱོང་གོམས་ལས་གྲུབ་པའི་ལྟ་བའམ་དད་ཕྱོགས་དེ་རྩོམ་དུ་དྲངས་ནས་
༠ 77 •



བརྗོད་ན་སྙན་ངག་པའི་རྩོམ་གཤིས་གསལ་མོར་མངོན་ཐུབ། དགེ་ཆོས་མཆོག་ནི་ནང་པའི་ཆོས་སྒོར་ཞུགས་པའི་
སྐྱེས་བུ་ཞིག་ཡིན་གཤིས། ཁོང་གི་ནང་ཆོས་ཀྱིས་བརླན་པའི་སྙན་རྩོམ་ལ་ཁྱད་ཆོས་དེ་བས་ལྡན། དཔེར་ན།
སྲིད་པའི་འབྱོར་བ་ལ་ཁའི་ན་བུན། །འདུས་པའི་སྙིང་གྲོགས་ཚོང་དུས་མགྲོན་པོ། །མ་ངེས་སྐྱིད་སྡུད་མདང་གི་
རྨི་ལམ། ། བསམ་ཞིང་བསམ་ན་སྙིང་བོ་མི་འདུག ། རྒྱུས་མེད་གཤིན་རྗེའི་ཕོ་ཉས་ཁྲིད་ནས། །ཕྱི་མའི་
འཕྲང་རིང་འགྲིམ་པའི་གྲོགས་ལ། སྐྱབས་ཀྱི་དམ་པ་རྩ་གསུམ་ལྷ་ཡིས། ། ཐུགས་རྗེ་ཅན་གྱི་སྐྱེལ་མ་མཛོད་ཅིག
། སྐྱེས་ནས་འཆི་བ་འཁོར་བའི་ཆོས་ཉིད། ། བསྒྱུར་དུ་མེད་པ་སྒྱུ་མའི་རང་མདངས། ། མི་བཟློག་གཤིན་རྗེ་
རྒྱལ་པོའི་བཀའ་ཡིག ། ཉམས་ཆུང་གྲོགས་ཀྱི་སྟེང་དུ་སླེབས་སོང་། ། སྔོན་སྨོན་ལས་ཀྱི་ཆར་ཟིམ་བབས་ཚེ།
། ཡོད་ཡོད་འདྲ་བའི་དགུང་གི་འཇའ་ཚོན། །དུང་སེམས་ཉི་མས་གསལ་དུ་སོང་ཚེ། །མི་མཐོང་ནམ་མཐའི་
དབྱིངས་སུ་ཡལ་སོང་། །ན་གཞོན་ལང་ཚོའི་མེ་ཏོག་རྒྱས་དུས། །ཡིད་ཀྱི་ཆུ་བོ་གཅིག་ཏུ་འདྲེས་པའི། །འདྲིས་
འདྲིས་ཆུང་གྲོགས་སེམས་ཀྱིས་འཚེར་ཡ། ། ད་ལྟ་རིགས་དྲུག་གང་དུ་ཡོད་ན། ། སྐྱིད་ཤོད་ལྷ་སའི་གྲོག་ཆུ་ཕྲ་མོ།
། ཞག་གསུམ་འཛོམས་པ་འགྲོགས་པའི་ཐ་མ། །མི་རིང་འཕྲད་པའི་ཁ་ཆད་བྱས་པ། །རྨི་ལམ་ངང་ནས་མཇལ་
དུས་སླེབས་སོང་། ། རྒན་གཞོན་བར་མའི་སྐྱེ་བོ་མཐའ་དག། ངེས་མེད་འཆི་བའི་སྣང་ཚུལ་མཐོང་ཡང་། །
ཆུང་སྐྱེས་གྲོགས་ཀྱི་བོར་བའི་ཕྱོགས་ལ། །ནང་གི་དུང་སེམས་ཆོད་ཐབས་མི་འདུག ། ཤི་རྗེས་འགྱོད་པ་བླུན་
པོའི་ངང་ཚུལ། ། ལུས་སེམས་རྒུད་པའི་རྒྱུ་ལས་མེད་ཀྱང་། ། ལུས་རིང་འདྲིས་པའི་སེམས་ཀྱི་བག་ཆགས། །
གོམས་པའི་ཤུགས་འདི་བཟློག་ཐབས་མི་འདུག། ལུས་ཟུང་ཟད་ལ་ཀེང་རུས་གཟུགས་བརྙན། ། གསོན་དུ་རེ་
བའི་ཁོ་ཐག་ཆད་དེ། ། འཆི་བའི་མིག་གིས་ཅེ་རེ་བལྟ་བའི། ། གཏམ་དེ་བདེན་ན་སྙིང་ལ་གཟན་པ། ། མ་
བརྟགས་སེམས་ཀྱི་འཆར་ཚུལ་ཞིག་ལ། ། ད་དུང་དྲུང་ན་ཡོད་ཡོད་འདྲ་བ། ། དྲན་པའི་གཞུ་མོ་ནང་དུ་བཀུག་
ཚེ། ། སྙིང་ཁོང་སྟོང་བའི་རྒྱུ་ལས་མི་འདུག ། བརྩེ་ཞིང་འགྲོགས་པའི་ཕྱི་ཐག་བསམ་ཏེ། ། མཆོག་གསུམ་
བསླུ་བ་མེད་པའི་ཞིང་དུ། ། དགེ་བའི་དངོས་པོ་ཅུང་ཟད་བསྒྲུབས་པ། ། ཕྱི་མའི་ཡུལ་དུ་གྲོགས་ལ་བསྲིངས་སོ།
། ཞེས་པ་འདི་སྣང་འཁོར་བའི་ཕུན་ཚོགས་མི་བརྟན་པ་དང་འཆི་བ་མི་རྟག་པའི་རང་བཞིན་དྲངས་བོར་བརྗོད་པས་
ཀུན་གྱི་ཡིད་ལ་སྐྱོ་ཤས་སྟེར་ཞིང་མིག་ལ་རང་དབང་མེད་པར་མཆི་མ་འཆོར་བའི་ནུས་པ་འདོན་ཐུབ། འདི་ལྟ་བུ་
སྒྱུ་རྩལ་གྱི་ཕན་ནུས་ཐོན་པ་འདི་དགེ་ཆོས་ཀྱི་རྩོམ་གཤིས་ལས་དོན་གྱི་ཉམས་དངོས་ཡིན། ཕར་བལྟས་ཚེ་རྩོམ་
ཧྲིལ་པོར་མངོན་བརྗོད་དང་། བརྡ་རྙིང་། - གོ་དཀའ་བའམ་ཡོངས་སུ་མ་གྲགས་པའི་ཐ་སྙད་ཀྱིས་བཅིངས་མེད་
པར་རང་བཞིན་ཕལ་སྐད་དུ་བརྩམས་པས། དྭངས་གསལ་རྫིང་བུའི་ནང་གི་གོར་མོ་རྡོ་ལྟར་བློ་གྲོས་མཆོག་
དམན་བར་གསུམ་ཀུན་གྱིས་གོ་བདེ་བའི་དགེ་མཚན་ལྡན། སྙན་ངག་ནི་སྐད་ཆའི་སྒྱུ་རྩལ་ཡིན་སྟབས། སྦྱོར་
མཁས་ན་རོལ་མོའི་ཁྱད་ཆོས་ལྡན། རྩོམ་འདིར་འཚོ་བའི་ནང་གི་རྒྱུན་སྤྱོད་ཐ་སྙད་ལྟ་ལེགས་པར་བསྒྲིགས་པས་
སྔ་གཞུག་འབྲེལ་ཆགས་པ། ཚེག་ཁྱིམ་གཉིས་རེ་གཅོད་མཚམས་རེ་བྱས་པས་ངག་གི་འདེགས་འཇོག་གསལ་བ།
མིང་གཞི་མོ་དང་མ་ནིང་ཤས་ཆེ་བས་འཇམ་མཉེན་གྱི་ཡོན་ཏན་ལྡན་ཞིང་སྙན་འཇེབས་ཀྱི་ཁྱད་ཆོས་ལྡན། ཀུན་
གྱིས་ཆོས་སུ་གྱུར་བའི་དཔེར་ལ་ཁའི་ན་བུན། ཚོང་དུས་མགྲོན་པོ། དགུང་གི་འཇའ་མཚོན། མེ་ཏོག ཆུ་
• 78 •



བོ་སོགས་བཀོལ་པས་དོན་གྱི་གོ་བ་སྐྱེད་པར་ལས་བླ་བའི་ཁྱད་ཆོས་ལྡན། ཡིད་སེམས་གཅིག་ཏུ་འདྲིས་པའི་ཆུང་
སྐྱེས་གྲོགས་པོ་འདས་པ་ལྟ་བུ་ཚབ་མཚོན་རང་བཞིན་བརྗོད་སྙིང་བྱས་པས་ཀློག་པ་པོའི་སྐྱོ་བའི་ཡིད་འགྱུར་སློང་
ནུས་པའི་ཁྱད་ཆོས་ལྡན། དགེ་བཤེས་ཆེན་པོ་ཤེས་རབ་རྒྱ་མཚོས། ཚིག་ལ་མྱངས་ན་ཀ་རའི་རོ་ལས་མངར།
། དོན་ལ་བརྟག་ན་ལྷུན་པོ་ལྗིད་ལས་ལྕི། ། ཞེས་པ་ནི་རྩོམ་འདི་འདྲ་ལ་དམིགས་ནས་བརྗོད་པ་ཡིན་ངེས་སོ། །
གསུམ་པ་མཇུག་བསྡུ་བ། དགེ་འདུན་ཆོས་འཕེལ་གྱི་རྩོམ་གཤིས་ནི་སྤྱིར་རྒྱ་གར་ཤར་བའི་ལུགས་དང་ལྷོ་
བའི་ལུགས་ལས་ཕྱི་མའི་ཁོངས་སུ་གཏོགས། བྱེ་བྲག་རྗེ་རིན་པོ་ཆེ་ལྟ་བུ་ཚིག་སྦྱོར་གོ་སླ་བར་སྤེལ་བའི་ཁྱད་ཆོས་
ལྡན་ལ་རྗེའི་རྩོམ་གཤིས་དང་མི་འདྲ། འཇུ་མི་ཕམ་ལྟ་བུ་དོན་གྱི་གསལ་ཁ་འབྱེད་མཁས་པའི་ཁྱད་ཆོས་ལྡན་ལ་
འཇུ་མི་ཕམ་གྱི་རྩོམ་གཤིས་དང་མི་འདྲ། དགེ་བཤེས་ཤེས་རབ་རྒྱ་མཚོ་ལྟ་བུ་ཚིག་གི་ཟུར་ལེགས་པོ་ཐོན་པའི་ཁྱད་
ཆོས་ལྡན་ལ་དེའི་རྩོམ་གཤིས་མིན། སྒོས་སྟེང་བློ་བཟང་ལྟ་བུ་ཚིག་སྦྱོར་རང་བཞིན་གྱིས་སྙན་པའི་ཉམས་ལྡན་ལ་
དེའི་རྩོམ་གཤིས་དང་མི་འདྲ། གཞན་ཡང་རྗེ་ས་པཎ་ལྟ་བུ་དོན་གྱི་བརྗོད་སྙིང་ཕྱུག་པའི་ཁྱད་ཆོས་ལྡན་ལ་རྗེ་ས་
པཎ་གྱི་རྩོམ་གཤིས་མིན། དེས་ན་དགེ་ཆོས་ཀྱི་རྩོམ་གཤིས་དགེ་ཆོས་རང་གི་རྩོམ་ལས་བཞག་རྒྱུ་མེད་དེ། སྤྱི་
སྡོམ་དུ་བཀོད་ན། ་ གོ་སླའི་ཚིག་སྦྱོར་རྨད་དུ་བྱུང༌། །དོན་ཟབ་ཚིག་རིས་སྙན་པའི་ཕུལ། །དུས་དང་ཁོར་ཡུག་
ཀློག་པ་པོ། །ཀུན་དང་འདྲིས་པ་རྩོམ་གཤིས་དངོས། །ཞེས་དགེ་འདུན་ཆོས་འཕེལ་མཆོག་གི་རྩོམ་གཤིས་ལ་རང་
བློའི་ཚོད་ཀྱིས་དཔྱད་ཁུལ་བྱས་པ་རེ་ཞིག་རྫོགས་སོ། །སྨྲས་པ། བླང་དོར་འབྱེད་མཁས་རྣམས་དཔྱོད་མཆོག་གི་
སྡེ། །ཞི་རྒྱས་དབང་དྲག་གདུལ་བྱའི་ཐབས་ཚུལ་མཁས། །མཁས་ཚུལ་གསུམ་ལྡན་རྡོ་རྗེ་འཆང་ཆེན་ཉིད། །ཉམ་
ཆུང་ཡིད་ཀྱི་མུ་ཏོའི་མགོན་དུ་བྱོན། །དལ་འབབ་རིང་མོའི་མཁྱེན་རབ་ཀློང་བརྡོལ་བས། ། སྐལ་ལྡན་བློ་ཡི་ཐན་
སྐྱོན་མིང་མེད་བྱས། །རྣམ་བཤད་རྩོམ་གྱི་ལྗང་བུ་འདི་ཉིད་ཀྱང་། །བརླན་གཤེར་མཐུན་པའི་རྐྱེན་གྱིས་སྲོག་ལྡན་
བྱས། །
དགེའོ། །
• 79 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1997. (1）
J. NORTHWESTERN NATIONALITIES UNIVERSITV(Tibetan language)
བོད་རྩིས་རིག་པའི་རྒྱུན་སྤྱོད་ཤེས་བྱ་འགའ་གླེང་བ། （ཀ）
ཤ་བོ་ཚེ་རིང་།
མར་ཁེ་སི་རིང་ལུགས་ཀྱི་ལྟ་བ་བཞིན། མིའི་རིགས་ཀྱི་སྤྱི་ཚོགས་ཀྱི་ཐོན་སྐྱེད་བྱ་བ་རྣམས་གོམ་པ་རེ་རེ་
བཞིན་དམའ་རིམ་ནས་མཐོ་རིམ་ལ་འཕེལ་གྱི་ཡོད་པར་བརྟེན། མི་རྣམས་ཀྱི་ཤེས་རྟོགས་དེ་རང་བྱུང་ཁམས་ཀྱི་
ཕྱོགས་དང་། སྤྱི་ཚོགས་ཀྱི་ཕྱོགས་གང་ཡིན་ཡང་རུང་ཚང་མ་གོས་རེ་རེ་བཞིན་དམའ་རིམ་ནས་མཐོ་རིམ་ལ་
འཕེལ་གྱི་ཡོད་པ་དང་། རགས་པ་ནས་ཞིབ་མོར་འགྲོ་བཞིན་ཡོད་པ། མངོན་གྱུར་ནས་ལྐོག་གྱུར་དུ་འགྲོ་བ།
ཁ་གསལ་བ་ནས་གཏིང་ཟབ་ཏུ་འཕེལ་བ། ཕྱོགས་རེ་བ་ནས་ཆ་ཚང་བར་ཕྱོགས་པ་བཅས་ཀྱི་བསམ་བློར་
འཁུམས། གནའ་སྔ་མོའི་དུས་ཀྱི་རྡོ་ལ་རི་མོ་འབྲི་བ་དང་ཤིང་ལ་ཕ་ཁ་བཏོད་པ། དེའུ་མང་པོའམ་དབྱུག་ཕྲན་
དུམ་དུ་གསོག་པ། ཐི་གུས་རྟགས་མཚན་འདེབས་པ། མཛུབ་ཀུ་རེ་རེ་བགྲང་བ་བཅས་ནི་གྲངས་ཚོད་འཛིན་
པའི་ཐབས་ལམ་དུ་མངོན། གྲངས་རྩིས་རྒྱག་པའི་ཐབས་ཤེས་དེ་རྗེས་སུ་ཐོན་སྐྱེད་ཡར་རྒྱས་འགྲོ་བ་དང་སྦྲགས་
འཕེལ་རྒྱུས་ལ་ཕྱིན་ཏེ་གཅིག་གྲངས་རྡོ་དང་། བཅུ་གྲངས་ཤིང་སོགས་ཀྱི་ཚབ་བྱས་ནས་སྟབས་བདེའི་རྡེའུ་རྩིས་
དར་བ་དང་། ད་ལྟའི་བོད་ཀྱི་ཨང་ཀིའི་གཟུགས་བརྙན་དཔེ་རིས་དེ་ཡང་ཐོག་མར་མི་ལ་དཔེ་བཞག་ནས་བྲིས་
པར་གསུངས་ཏེ། མགོ་བོའི་སྤྱི་གཙུག་གི་སྒོར་འཁྱིལ་འདྲ་བ(༡)དེ་ལ་གཅིག་དང་། སྤྱི་གཙུག་གྱི་དབྱིབས་དེ་
ལ་དཔྲལ་བའི་སྒོར་གཅིག་འཐེན་པ(3)དེ་ལ་གཉིས། དཔྲལ་སྒོར་མིག་གི་དབྱིབས་འདྲ་གཅིག་འཐེན་པ(༣）
དེ་ལ་གསུམ་ཚོགས་ཟེར། རྣ་བའི་དབྱིབས་འདྲ(༤)གཅིག་བྲིས་པ་དེ་ལ་བཞི། སྣ་ཁུག་གི་དབྱིབས་འདྲ(༥）
གཅིག་བྲིས་པ་དེ་ལ་ལྔ། ཁའི་དབྱིབས་འདྲ(༦) གཅིག་བྲིས་པ་དེ་ལ་ལན་མོ་དྲུག་ཟེར། མ་ནེའི་དབྱིབས་འདྲ་
（༧)གཅིག་བྲིས་པ་དེ་ལ་བདུན། སྒེའི་དབྱིབས་འདྲ་བ(༨)གཅིག་བྲིས་པ་དེ་ལ་བརྒྱུད། མཇུག་མའམ་ཕོ་
མཚན་གྱི་དབྱིབས་འདྲ་བ(༩)གཅིག་བྲིས་པ་ལ་མཁས་པ་དགུ་ཟེར་བ་བཅས་ཨང་ཀིའི་དབྱིབས་བཟོས་པ་དེས་
ཨང་རྩིས་ཀྱི་རྨང་གཞིའི་ཤེས་བྱ་ཐོག་མར་བྱུང་པ་དང་། རྨང་གཞི་དེའི་ཐོག་ནས་གཅིག་བཅུ་བརྒྱ་སྟོང་ཁྲི་འབུམ་
ས་ཡ་བྱེ་བ་དུང་ཕྱུར་བཅས་རྐྱང་བའི་གནས་དགུ་དང་། ཐེར་འབུམ་ཁྲག་ཁྲིག་ལ་སོགས་པ་ཁུག་པའི་གནས་
བཅས་ཁྱོན་བསྡོམས་གྲངས་གནས་དྲུག་ཅུར་དབྱེ་བ་མ་ཟད། དེ་ནས་བསྣོན་འཕྲི་བསྒྱུར་བགོད་ཀྱི་རིག་པ་འཕེལ་
རྒྱས་ཕྱིན་ཏེ་ད་ལྟའི་རྩིས་རིག་གི་རྨང་གཞི་ཨང་རྩིས་བྱུང་བ་རེད། བོད་ཀྱི་གནམ་རིག་སྐར་རྩིས་ཀྱི་ལོ་རྒྱུས་སྐོར་
གཞན་དུ་རྒྱས་པར་འཆད་པར་འདོད། འགབ་ནས་རྒྱུན་སྤྱོད་ཀྱི་ཤེས་བྱ་འགའ་གླེང་བ་ལ།
• 80 •



1
，
!，
གཅིག རུས་སྦལ་གྱི་སྐབས།
འབྱུང་རྩིས་ཀྱི་རྩིས་གཞི་རུས་སྦལ་གྱི་གཟུགས་ལ། བརྩི་བྱ་འབྱུང་བ་ལྔ་དང༌། སྤར་ཁ་བརྒྱད། སྨེ་བ་
དགུ ལོ་སྐོར་བཅུ་གཉིས། གཟའ་སྐབས་དུས་ཚེས་ལ་སོགས་པ་རྣམས། བརྩི་ཐབས་མ་བུ་དགྲ་གྲོགས་
བཞིའི་སྐོར་འགོ་དང་སྦྱར་ནས་བརྩི་སྲོལ་ཡོད་པ་དེ་དག་གསོ་རིག་རྒྱུད་གཞིའི་སྡོང་འགྲེལ་དང་། ཚད་མའི་
ཕྱོགས་ཆོས་དགུའི་འཁོར་ལོ། དམ་པའི་སྐྱེས་རབས་གོ་ལའི་ཐིག་རིས་སོགས་དང་འདྲ་བར་ལྟ་དཔེ་དང་རི་མོར་
བརྟེན་ནས་སློབ་ཁྲིད་བྱ་སྲོལ་ཡོད་པ་འདིར་བློ་གསལ་ལས་དང་པོ་བ་རྣམས་ལ་གོ་བདེ་ཞིང་རྟོགས་སླ་བའི་དགེ་
མཚན་ཆེན་པོ་ཡོད། འདིར་གླིང་བཞི་བའི་འཇིག་རྟེན་གྱི་ཁམས་སམ་ས་གོ་ལ་འདི་ཉིད་རུས་སྦལ་གྱི་གཟུགས་སུ་
བཀོད་ནས་བཤད་ཡོད།
དེ་ཡང་སྲིད་པ་སྣོད་བཅུད་ཀྱི་འཇིག་རྟེན་ཆགས་ཚུལ་བཤད་པའི་སྐབས། མངོན་པ་མཛོད་ལུགས་དང༌།
དུས་ཁོར་གྱི་ལུགས་དང་མཚུངས་པར་བསྐལ་བ་སྔ་མ་སྟོང་བའི་འོག་ཏུ་བར་སྣང་སྟོང་བར་ཕྱོགས་སོ་སོ་ནས་རླུང་
གཡོས་པ་དེ་དག་ཕན་ཚུན་ཤུགས་ཆེན་པོས་བརྡབ་ཅིང་འཕུལ་བ་ལ་བརྟེན་ནས་རྡོ་རྗེས་ཀྱང་གཞིག་པར་མི་ནུས་
པའི་རླུང་གི་དཀྱིལ་འཁོར་བྱུང་སྟེ། དེས་ད་ལྟ་རང་རེ་རྣམས་འཚོ་སྡོད་བྱེད་ཡུལ་གྱི་སྣོད་ཀྱི་འཇིག་རྟེན་འདིའི་
རྟེན་བྱེད་པར་བཤད་ལ། གནའ་རབས་བོད་ཀྱི་མཁས་དབང་རིམ་བྱུང་རྣམས་ཀྱིས་ཀྱང་། གཞི་ལས་འཁོར་བ་
གྲུབ་ཚུལ་གསུངས་པའི་གཞིའམ་ཐོག་མའི་གནས་ལུགས་ཞེས་གདོད་ནས་སྟོང་ཞིང་བདག་མེད་པ་རང་བཞིན་འོད་
གསལ་བ་དེ་ཉིད་ལས། ཐོག་མེད་ལྷན་སྐྱེས་ཀྱི་མ་རིག་པ་དང༌། ཀུན་བརྟགས་གློ་བུར་བའི་རྒྱུ་རྐྱེན་སོགས་ཀྱིས་
མཚམས་སྦྱར་ནས། གཟུང་འཛིན་བག་ཉལ་ལངས་ཏེ། ཀུན་གཞིའི་སྟེང་དུ་ཡུལ་དོན་ལུས་གསུམ་གྱི་བག་
ཆགས་བཞག་པས་སྲིད་པ་ཁམས་གསུམ་འཁོར་བ་འདི་བྱུང་ཚུལ་སོགས་གསུངས་པ་དཔེར་ན། ཡིད་བཞིན་རིན་
པོ་ཆེའི་མཛོད་ལས། མ་རིག་ཀུན་བརྟགས་གློ་བུར་སྒྲིབ་པའི་སྤྲིན། ། གཟུང་འཛིན་འཁྲུལ་བའི་བག་ལ་ཉལ་
ལངས་པས། །ཡུལ་དང་དོན་དང་ལུས་སུ་བག་ཆགས་ཏེ། །ཞེས་དང་། ཡུལ་གྱི་བག་ཆགས་སྣོན་ཀྱི་འཇིག་རྟེན་
དང་། ། དེ་ལ་བརྟེན་པའི་གཟུགས་སོགས་ཡུལ་ལྔའོ། །དོན་གྱི་བག་ཆགས་རྣམ་ཤེས་ཚོགས་བརྒྱུད་དང་། ། དེ་
ལ་བརྟེན་པའི་དགེ་སྡིག་ལས་རྣམས་སོ། །ལུས་ཀྱི་བག་ཆགས་འགྲོ་དྲུག་སོ་སོའི་གཟུགས། །དེ་ལ་བརྟེན་པའི་ཡན་
ལག་ཉིང་ལག་གོ། ཞེས་གསུངས་པ་འདི་དག་སྐབས་སུ་རུས་སྦལ་ལ་སྦྱར་ནས་གཞི་ནམ་མཁའ་ལྟར་གདོད་ནས་
སྟོང་ཞིང་བདག་མེད་པ་དེ་ལ་ཡེ་ཡོད་གནས་པའི་རུས་སྦལ་ཞེས་ཟེར་ཏེ། བོ་དཀར་ལས། དང་པོ་ཅི་ཡང་མེད་
པ་ལས། །ཡེ་ཡོད་གནས་པའི་རུས་སྦལ་ཞེས། །དུས་གསུམ་སངས་རྒྱས་ཐམས་ཅད་ཀྱང་། །གནས་པའི་རུས་སྦལ་
དེ་ལས་བྱུང་། །ཁམས་གསུམ་སེམས་ཅན་ཐམས་ཅད་ཀྱང་། །རུས་སྦལ་དེ་ཡི་ཆ་ལས་སྲིད། །དཔེ་ནི་ནམ་མཁའ་
སྟོང་བ་ལ། །དོན་ནི་ཀུན་བཟང་ཆོས་ཀྱི་དབྱིངས། །ཞེས་སོགས་གནས་ལུགས་དང་གནས་གཞིའི་ཁྱད་ཆོས་རྣམས་
ཡོངས་སུ་རྫོགས་པར་སྦྱར་ནས་བཤད་ཡོད་པ་དང་། དེ་བཞིན་དུ་ལྷན་སྐྱེས་མ་རིག་པའི་རྒྱུ་དང་། ཀུན་
བརྟགས་གློ་བུར་བའི་རྐྱེན་གྱིས་མཚམས་སྦྱར་ནས་གཟུང་འཛིན་བག་ཉལ་ལངས་ཏེ། ཀུན་གཞི་སྟེང་དུ་ཡུལ་དོན་
• 81 •



ལུས་གསུམ་གྱི་བག་ཆགས་འཇོག་པ་ལ། དེ་ལས་ཆགས་པའི་རུས་སྦལ་ཞེས་ཟེར་ཏེ། ཡང་བི་དཀར་ལས། དེ་
ལས་ཆགས་པའི་རུས་སྦལ་ཞེས། ། གནས་པའི་རུས་སྦལ་ཁ་རླངས་ལས། །འབྱུང་བ་རླུང་གི་དཀྱིལ་འཁོར་
བདུན། །དལ་བུའི་དཀྱིལ་འཁོར་ལྗང་གུ་ཆགས། །དེ་ལས་ཙམ་སེར་ཙམ་ཆགས། །ཧུར་ཙམ་ཆགས། །ཞེས་སྲེད་
ལེན་གྱིས་མཚམས་སྦྱར་ནས་སྲིད་པ་གྲུབ་ཚུལ་གྱི་ཁྱད་ཆོས་དང་སྦྱར་ཡོད་པ་དང༌། དེ་ལྟར་ཀུན་གཞིའི་སྟེང་དུ་
ཡུལ་དོན་ལུས་གསུམ་གྱི་བག་ཆགས་འཇོག་པས་སྲིད་པ་ཁམས་གསུམ་འཁོར་བ་འདི་ཉིད་བྱུང་བ་ལ། སྲིད་པའི་
རུས་སྦལ་སེར་པོ་ཞེས་བཏགས་ནས། འབྱུང་བ་སྤར་སྨེ་ལོ་ཟླ་ཞག་དུས་སོགས་ཀྱི་རྩིས་གཞིར་བྱེད་ཅིང་ཡོད་དེ།
ཡང་བཻ་དཀར་ལས། གནས་ཆགས་རུས་སྦལ་འཕྲད་པ་ལས། །སྲིད་པའི་རུས་སྦལ་སེར་པོ་སྲིད། །མགོ་བོ་ལྷོར་
བསྟན་མཇུག་མ་བྱུང་། ། ཡན་ལག་མཚམས་བཞིར་གནས་པའོ། །ཞེས་སོགས་སྲིད་པ་ཁམས་གསུམ་འཁོར་བ་
འདི་ཉིད་གྲུབ་ནས་བདེ་སྡུག་སོགས་ཡུལ་སྣང་མི་འདྲ་བ་འདི་དག་བྱུང་ཚུལ་གསལ་བོར་གསུངས་ཡོད་དོ། །
གཞན་ཡང་སྔགས་རྒྱུད་དང་སྦྱར་ནས་འགྲེལ་སྲོལ་ཡང་ཡོད་དེ། དབྱིངས་སྐྱེ་བ་མེད་པ་ཤེས་རབ་སྟོང་བ་
ཉིད་དེ་ལ་ཆོས་བྱ་དངུལ་གྱི་རུས་སྦལ་དང་ཐབས་བདེ་བ་ཆེན་པོ་འགགས་མེད་ཀུན་ཁྱབ་ཀྱི་ཡེ་ཤེས་དེ་ལ་ཡིད་བྱེད་
གསེར་གྱི་རུས་སྦལ། ཟུང་འཇུག་རྟེན་འབྲེལ་གྱི་རྩལ་ལ་སྲིད་པའི་རུས་སྦལ་སེར་པོ་ཞེས་ཟེར་ཏེ། བོ་དཀར་
ལས། འདི་ལ་ཡིད་བྱེད་གསེར་གྱི་ནི། ། རུས་སྦལ་ནམ་འཁའི་མཐའ་མཉམ་པ། ། ཐབས་ཀྱི་རང་བཞིན་ཁ་
སྦུབས་གནས། །རང་བཞིན་གན་རྐྱལ་གནས་པ་སོགས། །བཤད་ཚུལ་དུ་མ་ཇི་སྙེད་མཆིས། །ཞེས་དང༌། ངེས་
པ་དོན་གྱི་མཁས་དབང་ཆེན་པོ་ཁྲོ་རུ་ཚེ་རྣམ་མཆོག་གི་ཞལ་ནས། འདི་རྒྱུད་སྡེ་རྣམས་དང་སྦྱར་ནས་བཤད་པའི་
ཚེ། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་རུས་སྦལ་གཅིག་གི་ལུས་ལ་རྫོགས་པར་སྦྱར་ཅིང་
ཡོད་དེ། ཡིད་བྱེད་གསེར་གྱི་རུས་སྦལ་མཐུར་དུ་སྦུབ། །ཆོས་བྱ་དངུལ་གྱི་རུས་སྦལ་གྱེན་དུ་བཀན། །སྤྲུལ་པའི་
རུས་སྦལ་སེར་པོ་རྩིས་གཞིར་བཀོད། །སྣང་སྲིད་ཆོས་ཀུན་རུས་སྦལ་ལུས་ལ་རྫོགས། ། ཞེས་བཤད་སྲོལ་ཡོད་པ་
རེད་གསུངས་པར་ཐོས། གཞན་ཡང་རུས་སྦལ་གྱི་གཟུགས་འདི་གཏམ་རྒྱུད་ཀྱི་རྣམ་པ་དང་སྦྱར་ནས་བཤད་སྲོལ་
ལ། སྲིད་པའི་རུས་སྦལ་དེ་ཉིད་མགོ་བོ་བྱང་དུ་གཏད་ནས་འགྲོ་ཞིང་ཡོད་པའི་ཚེ། ཤར་ཕྱོགས་ནས་རྗེ་བཙུན་
འཇམ་དབྱངས་ཀྱིས་ཕྱག་མདའ་སྤྲིངས་པས་གློ་གཡས་ཕྱོགས་སུ་ཐེབས་པས་མདེལ་རྩེ་གཡོན་ཕྱོགས་སུ་བརྟོལ།
སྐབས་དེར་རུས་སྦལ་གྱེན་དུ་ལངས་པར་གན་རྐྱལ་དུ་འགྱེལ་བས་མགོ་བོ་ལྷོ་དང་མཇུག་མ་བྱང་ཕྱོགས་དུ་གྱུར།
དེའི་ཚེ་གློ་གཡས་སུ་མདེལ་ཡུ་ཛར་བས་ཤར་ཤིང་ཁམས་དང(མདེལ་ཡུ་ཤིང་)། ཁ་ནས་ཁྲག་ཐོག་པས་ལྷོ་མེ་
ཁམས(མེའི་རང་བཞིན)། གློ་གཡོན་ནས་མདེལ་རྩེ་བརྟོལ་བས་ནུབ་ལྕགས་ཁམས ( མདེལ་རྩེ་ ལྕགས)།
མཇུག་ནས་གཅིན་ནམ་དྲི་ཆུ་ཐོན་པས་བྱང་ཆུ་ཁམས(ཆུའི་རང་བཞིན）། ཡན་ལག་བཞིས་སར་སྦྱར་བས་
མཚམས་བཞི་ས་ཁམས་སུ་ཆགས་པ་སོགས་སྲིད་པའི་གཏམ་རྒྱུད་རྒྱུས་པ་བཻ་དཀར་སོགས་སུ་འཁོད་པ་དེ་དག་
གདོད་མའི་བོད་ཀྱི་འགྲོ་བའི་གཏམ་རྒྱུད་རྣལ་མ་མ་སང་སྤུན་དགུའི་གཏམ་རྒྱུད་སོགས་དང་ཆེས་མཚུངས་པར་
སྣང་ངོ་ཞེས་བྲིས་སྣང་བ་འདི་དག་ནི་ཐུབ་བསྟན་ཕུན་ཚོགས་མཆོག་གི་གསུང་རྣལ་མ་ཡིན་ནོ། །
• 82 •



གཉིས།
ལོ་བརྙན།
ལོ་ཁམས། རབ་ལོ།
ལོ་རབས་བཅས་ཀྱི་སྐབས།
སྤྱི་ལོ། དུས་རབས།
༡. ལོ་བརྙན། དེ་ཡང་རྒྱ་ནག་གི་བཤད་སྲོལ་ལ། གནའ་སྔ་མོའི་དུས་གཅིག་ལ་ཆོས་རྒྱལ་མོས་པོས་རང་
གི་ཕོ་བྲང་ལྟ་སྲུང་བྱེད་ཆེད་སྲོག་ཆགས་བཅུ་གཉིས(བྱི་བ། གླང་། སྟག ཡོས། འབྲུག སྦྲུལ། རྟ།
ལུག སྤྲེལ། བྱ། ཁྱི། བྱི་ལ)མགྲོན་དུ་བོས། བྱི་ལ་དུས་ཚོད་བཞིན་མ་ཐོན་པས་ཆད་པ་བཅད། དེའི་
སོར་ཕག་རྒོད་གཅིག་འཚོགས་སར་ཟང་ཟིང་དུ་འབྱོར་བས་བྱི་ལའི་ཚབ་ཏུ་མངགས། དེ་ནས་སྲོག་ཆག་བཅུ་
གཉིས་ལ་ལོ་རེར་སྲོག་ཆགས་གཅིག་རེ་འཁོར་ནས་རེས་མོས་སྒོས་ཕོ་བྲང་ལྟ་སྲུང་བྱེད་རྒྱུར་བཀའ་ཡིག་གནང་བས་
ལོ་རེར་སྲོག་ཆགས་རེ་འཁོར་བ་བྱུང་། འདིའི་ངག་རྒྱུན་ལ་ཡིད་རྟོན་དཀའ་རུང་ཀྲུང་གོས་སྤྱི་ལོ1912ནས་
བཟུང་ཡེ་ཤུ་མ་ཤུའི་འཁྲུངས་ལོ་ནས་བརྩི་བའི་འཛམ་གླིང་ཐུན་མོང་དུ་སྤྱོད་པའི་སྤྱི་ལོ་བེད་སྤྱོད་བྱས། སྤྱི་ལོ
1912འདིའི་ལོ་བརྙན་ནི་བྱི་བ་ཡིན་ལ། ཁམས་ནི་ཆུ་ཡིན། དེས་ན་ངག་རྒྱུན་འདིས་བྱི་བ་གྲལ་མགོར་བཟོས་
ནས་གྲལ་མཇུག་ཏུ་ཕག་བརྐོས་ཞེས་བཤད་པར་དཔྱད་ན་འདིའི་སྐབས་ཀྱི་རྒྱུ་ནག་གི་ས་བདག་གམ་ཡང་ན་ཐབས་
མཁས་ཅིག་གིས་སྤྱི་ལོ་འདི་ནས་བཟུང་བྱི་བ་ནས་རེས་འཁོར་བྱེད་པར་བཀས་བཅད་གནང་བར་ཡང་སྙམ། བྱི་
བ་ནས་ཡར་སློག་བྱས་ན་ཡེ་ཤུ་མ་ཤུའི་འཁྲུངས་ལོ་སྤྱི་ལོ1ནི་ལྕགས་མོ་བྱ་ཡིན། འདིའི་ཡར་སྔོན་གྱི་སྤྱི་ལོ་སྔོན་
ལའང་དེ་ལྟར་རིགས་བསྒྲེས་ནུས། སྤྱི་ལོ1912ཡར་སྔོན་དུ་ལོ་བརྙན་མེད་པར་བཤད་པ་མིན་ཏེ། ཏུང་ཧོང་གི་
གཏེར་ཡིག་དང་། རྡོ་རིང་གི་ཡི་གེ བོད་ཀྱི་ལོ་རྒྱུས་དེབ་ཐེར་རྣམས་སུ་ལོ་ཁམས་མཐོང་བའི་ཕྱིར་རོ། །འདི་
ལྟར་བསམ་དཔོག་བྱས་ན་ཡིད་ཆེས་ཀྱི་ངེས་པ་འདྲོངས་སོ། །
སྤྱིར་ན་ལོ་བརྙན་ཞེས་པ་ནི། སྟག་ཡོས་འབྲུག་སྦྲུལ་རྟ་ལུག་སྤྲེལ་བྱ་ཁྱི་ཕག་བྱི་བ་གླང་སོགས་བཅུ་གཉིས་
པོས་ལོའི་ཚབ་བམ་གཟུགས་བྱས་ཏེ་ལོ་གྲངས་མཚོན་ཕྱིར་ནའོ། །སློབ་དཔོན་ཆེན་པོ་རྗེ་བསམ་འགྲུབ་རྒྱ་མཚོའི་
སྐར་རྩིས་ཀུན་འདུས་ནོར་བུ་སྟོད་ཆ་ལས། ལོ་བརྙན་ཞེས་པ་སྟག་ཡོས་སོགས། ། སྲོག་ཆགས་བཅུ་གཉིས་
གཟུགས་བརྙན་གྱིས། །མཚོན་ཕྱིར་ལོ་བརྙན་ཞེས་བརྗོད་ན། །མིང་དོན་མཐུན་ནོ་གཞན་དུ་ན། །ལོ་སྙིང་ལོ་རེས་
ལ་སོགས་པ་། །གྲགས་ཀྱང་ཡིད་རྟོན་སུ་ཡིས་བྱེད། །ཅེས་གསུངས་ཡོད། ལོ་སྙིང་དང་། ལོ་རེས། ལོ་རིས།
ལོ་བརྙན་ལ་སོགས་པ། ། གྲགས་ཀྱང་ཡིད་རྟོན་སུམ་ཡིས་བྱེད། །ཅེས་གསུངས་ཡོད། ལོ་སྙིང་དང་། ལོ་རེས།
ལོ་རིས། ལོ་བརྙན(ལོ་གཟུགས་སམ་ལོ་ཚབ)རྣམས་ནི་དོན་གཅིག་མིང་གི་རྣམ་གྲངས་སུ་ངེས་སོ། །
༣. ལོ་ཁམས། དེ་ཡང་ལོ་ཁམས་ཞེས་པ་ནི་ལོ་བརྙན་དང་འབྱུང་བའམ་ཁམས་ཀྱི་བསྡུས་མིང་ཡིན་ལ།
ལོ་ཞེས་པ་ནི་སྲོག་ཆགས་བཅུ་གཉིས་ཏེ་ལོ་བརྙན་དང་། ཁམས་ཞེས་པ་ནི་ཤིང་མེ་ས་ལྕགས་ཆུ་ལྔ་བཅས་འབྱུང་
བའམ་ཁམས་ལ་གོ་དགོས། དེའང་ཐབས་ཤེས་གཉིས་སུ་སྤྱད་དེ་ཕོ་མོ་གཉིས་སུ་ཕྱེས་པའི་འབྱུང་བ་བཅུ་ལའང་
གོ དེས་ན་སྲོག་ཆགས་བཅུ་གཉིས་ལས་དྲུག་ཕོ་དང་དྲུག་མོར་འཇོག་པ་སྟེ། བྱི་སྟག་འབྲུག་རྟ་སྤྲེལ་ཁྱི་ཕོ། །
གླང་ཡོས་སྦྲུལ་ལུག་བྱ་ཕག་མོ། །ཞེས་གསུངས། དེ་གཉིས་གོ་བསྡེབས་པ་ལས་ལོ་རྒན་དྲུག་ཅུ་བྱུང་ངོ༌། །
• 83 •



སྤྱིར་ན་འཇིག་རྟེན་དུ་རྒན་པ་རིགས་བཞིར་བགྲངས་པ་སྟེ། ལོ་ཡི་རྒན་པ། རིགས་ཀྱི་རྒན་པ། ནོར་གྱི་
རྒན་པ། ཐོས་པའི་རྒན་པའོ། །ལོ་ཡི་རྒན་པ་ནི་འཇིག་རྟེན་ལོ་དྲུག་ཅུ་བུད་ནས་བཟུང་རྒན་པར་འཇོག་པའི་རྒྱུ་
མཚན་དང་། རིགས་ཀྱི་རྒན་པ་ནི་འཇིག་རྟེན་ན་རྒྱལ་རྗེ་རིགས་ལ་བཀུར་བསྟི་བྱེད་པའི་རྒྱུ་མཚན་དང༌། ནོར་
གྱི་རྒན་པ་ནི་འཇིག་རྟེན་ན་ནོར་ལོངས་སྤྱོད་ཀྱི་དཔལ་འབྱོར་ཆེ་བ་གོང་དུ་འཇོག་པའི་རྒྱུ་མཚན་དང་། ཐོས་པའི་
རྒན་པ་ནི་འཇིག་རྟེན་ན་ཐོས་པའི་ཡོན་ཏན་ཅན་གོང་བཀུར་བྱེད་པའི་རྒྱུ་མཚན་བཅས་ཀྱིས་འཇོག་པ་རེད།
སྐར་རྩིས་ཀུན་འདུས་ནོར་བུ་སྟོད་ཆ་ལས། སྤྱིར་ན་རྒན་པ་རིགས་བཞི་སྟེ། །ལོ་ཡི་རྒན་དང་ཐོས་པའི་རྒན། །
རིགས་ཀྱི་རྒན་དང་ནོར་གྱི་རྒན། །ལོ་རྒན་དྲུག་ཅུ་ཞེས་པ་ནི། །ལོ་ཡི་རྒན་པ་ངོས་འཛིན་ཆེད། །དེ་ལྟར་བཏགས་
པ་ཡིན་པར་ངེས། །ཞེས་གསུངས་པ་བཞིན་ནོ། །
༣. རབ་ལོ། དེ་ཡང་རབ་ལོ་ནི་ལོ་རྒན་དྲུག་ཅུའི་ཐོག་མ་མེ་མོ་ཡོས་ནས་འགོ་འཛིན་པ་ཡིན་ཏེ། རབ་
བྱུང་དང་པོའི་མེ་ཡོས་སྤྱི་ལོ1027ནས་ལོ་དྲུག་ཅུ་འགོར་རྗེས་ཀྱི་མེ་ཕོ་སྟག་སྤྱི་ལོ1086འདི་བར་ལ་རབ་བྱུང་གཅིག་
ཟེར། དེ་བཞིན་དུ་རབ་བྱུང་གཉིས་པ་མེ་ཡོས་སྤྱི་ལོ1087ནས་ལོ་དྲུག་ཅུ་འགོར་རྗེས་ཀྱི་མེ་སྟག་སྤྱི་ལོ1146འདི་
བར་ལ་རབ་བྱུང་གཉིས། གསུམ་པ་བཞི་བ་སོགས་ཀྱང་ལོ་དྲུག་ཅུ་རེ་ཡོད་པར་རིགས་བསྒྲེས་ནས་བརྩིས་པས་སྤྱི་
ལོ1996ལོ་ལ་མཚོན་ན་རབ་བྱུང་བཅུ་བདུན་པའི་བགྲང་བྱ་བཅུ་བ་མེ་ཕོ་བྱི་བ་དང་རབ་ལོ་ནི 970( 1996-
1026=970) པ་ཡིན་ནོ། སྤྱིར་ན་རབ་ལོ་ནི་ཆིག་སྟོང་བརྒྱ་མེད་ཉེར་དྲུག་ནས་ལོ་ཧྲིལ་བོའམ་འདས་ལོ་དུ་ཙམ་
སོང་བའི་གྲངས་ལ་ངོས་འཛིན་པར་བྱེད། ཡང་ན་རབ་བྱུང་དང་པོ་མེ་ཡོས་སྤྱི་ལོ་ཆིག་སྟོང་བརྒྱ་མེད་ཉེར་བདུན་
ནས་བཟུང་ལོ་ཧྲིལ་བོའམ་འདས་ལོ་དུ་ཙམ་སོང་བའི་གྲངས་ལ་ངོ་ཐོག་གི་ལོའམ་གནམ་ལོ་བརྩི་སྟེ་གཅིག་བསྣན་
པའི་ཐོབ་གྲངས་དེ་ལ་ངོས་འཛིན་པར་བྱེད་དོ། །དཔེར་ན་སྤྱི་ལོ1993ལོ་ནི་བོད་རབ་ལོ967 (1993=1026=
967ཡང་ན1993-1027=966, 966+1=967)ཡིན་ནོ། །དེ་ནི་རབ་བྱུང་བཅུ་བདུན་པའི་ཆུ་མོ་བྱ་ཡིན་
ནོ། །རབ་བྱུང་གི་གྲངས་ཀ་བརྗོད་བདེ་བའི་ཆེད་དུ་མངོན་བརྗོད་ཀྱིས་བཅིངས་པའི་རྒྱུ་མཚན་བཅས་སྔོན་ཆད་
རྩོམ་ཡིག་བྲིས་ཟིན་པས་དེ་ལྷག་བཤད་མི་དགོས་པར་སེམས་སོ། །བདེ་མཆོག་སྟོད་འགྲེལ་ལས་བྱུང་བའི་རབ་བྱུང་
དང༌། རྣམ་བྱུང་། དཀར་པོ། རབ་མྱོས། སྐྱེ་བདག་སོགས་དྲུག་ཅུ་བོད་སྐད་དང་། པྲ་བྷ་ཝ། བི་གྷ་
ཝ། ཤུ་ཀླ་ཏ། པྲ་མ་ཏི། པྲ་ཛཱ་པ་ཏི་སོགས་དྲུག་ཅུ་ལེགས་སྦྱར་སྐད་དང་། འབྱུང་རྩིས་ལུགས་ཀྱི་མེ་ཡོས་
དང༌། ས་འབྲུག ས་སྦྲུལ། ལྕགས་རྟ། ལྕགས་ལུག་སོགས་དྲུག་ཅུ་བོད་སྐད་དང་། ཏུན་མའོ ( 797 )
དང༌། མོ་ཁྲིན (6.) ཅི་སི(༧༧) ཀིན་བོའུ ( +) ཞིན་བེ(* ༑ )སོགས་དྲུག་ཅུ་རྒྱ་ནག་
གི་སྐད་རྣམས་རིམ་པ་བཞིན་དོན་གཅིག་ཏུ་ཤེས་པར་བྱའོ། ། སྐབས་འདིའི་རེའུ་མིག་སྦྱོར་ཚུལ་བྲིས་ན་ཡི་གེས་
འཇིགས་པར་དོགས་པས་བློ་ལྡན་རྣམས་ཀྱིས་གཞན་ལས་རྟོགས་པར་མཛོད་ཅིག འདིའི་བརྗོད་དོན་སྔོན་འགྲོ་
ལས། ལོ་ཡི་ཐོག་མ་རབ་བྱུང་ཞེས། ། རིག་བྱེད་གཞུང་ལས་བཤད་པ་བཞིན། ། སྟོད་འགྲེལ་ལས་ཀྱང་དེ་ལྟར་
གསུངས། ། རྒྱ་ནག་ལུགས་ལ་ལོ་བཅུ་གཉིས། ། ཤིང་མེ་ས་ལྕགས་ཆུ་ལྔ་ཡི། ། དབང་ཐང་ཁམས་དང་ཕོ་དང་
མོར། །སྦྱར་བས་ལོ་རྒན་དྲུག་ཅུ་འབྱུང་། ། སྟོད་འགྲེལ་ལུགས་ཀྱི་རབ་བྱུང་དང་། །རྒྱ་རྩིས་པ་ཡི་མེ་མོ་ཡོས། །
，
• 84 •



དོན་གཅིག་མིང་གི་རྣམ་གྲངས་ཏེ། །ལྷག་རྣམས་རིམ་པར་དེད་དེ་སྦྱར། །ཞེས་འབྱུང་བ་བཞིན་ནོ། །
༤. སྤྱི་ལོ། ད་ལྟ་འཛམ་གླིང་སྤྱི་མཐུན་དུ་བཀོལ་སྤྱོད་བྱེད་པའི་ལོ་ཚིགས་བརྩི་སྟངས་སྤྱི་ལོ་ཞེས་པ་ཡོད་
པས། ལོ་རྒྱུས་གསར་བ་འབྲི་བ་ལ་སྟབས་བདེ་བོ་ཡོད་པ་མ་ཟད། སྔོན་གྱི་ལོ་རྒྱུས་སྟེང་གི་ལོ་ཚིགས་རྣམས་
བསྡུར་བའི་སྐབས་ཀྱང་ཕན་ནུས་ཆེན་པོ་ཡོད། ཡང་རྒྱ་ནག་ལ་དཔེ་མཚོན་ན་ཧན་བུའུ་ཏེ (*##f
140)ནས་བཟུང་གོང་མ་མན་ཇི་བར་དུ་རྒྱལ་པོའི་ཁྲི་ལོ་དང་ལོ་ཁམས་སྦྱར་ནས་ལོ་ཚིགས་བརྩི་སྟངས་ཁོ་ན་དར་
བ་དང་། གནའ་དུས་ཀྱི་རྒྱལ་ཁབ་ཆེན་པོ་ལའོ་མ་སོགས་ལ་ནི་ཡེ་ཤུ་མ་ཤུའི་འཁྲུངས་ལོ་ནས་བརྩི་ཚུལ་དར་ཁྱབ་
ཤིན་ཏུ་ཆེ། དེ་བཞིན་གངས་ཅན་བོད་ཡུལ་འདི་ལའང་རང་གི་ཐུན་མོང་མ་ཡིན་པའི་ཁྱད་མོས་དང་ལྡན་པའི་ལོ་
ཚིགས་བརྩི་སྟངས་དུ་མ་དར། དཔེར་ན། སངས་རྒྱས་ཀྱི་འདས་ལོ་དང་། མེ་མཁའ་རྒྱ་མཚོའི་ལོ། རབ་ལོ་
བརྩི་ཚུལ་སོགས་ཡོད་དོ། །སྤྱི་ལོ་ནི་སྟོན་པ་ཡེ་ཤུ་མ་ཤུའི་འཁྲུངས་ལོ་ལྕགས་མོ་བྱ་ནས་བཟུང་བརྩི་བ་ཡིན་ནོ། །
༥. དུས་རབས། དུས་རབས་རེ་ལ་ལོ་བརྒྱ་རེ་ཡོད། དཔེར་ན། སྤྱི་ལོ1997ནི་དུས་རབས(1997:
100=19 ,19+1= 20)ཧྲིལ་བོ་བཅུ་དགུ་ཡིན་ལ། ངོ་ཐོག་གི་དུས་རབས་བརྩིས་ན་གཅིག་བསྣན་
པས་དུས་རབས་ཉི་ཤུ་བའི་ལོ་རབས་དགུ་བཅུ་བའི་ལོ་བདུན་པ་ཡིན་པ་ལྟ་བུའོ། །སྤྱི་ལོ་གཅིག་ནས་གོ་དགུ་བར་
དུས་རབས་གཅིག་དང་། སྤྱི་ལོ་བརྒྱ་ནས་བརྒྱ་གོ་དགུ་བར་དུས་རབས་གཉིས་དང་། སྤྱི་ལོ་ཉིས་བརྒྱ་ནས་ཉིས་
བརྒྱ་གོ་དགུ་བར་དུས་རབས་གསུམ་དང༌། སྤྱི་ལོ་སུམ་བརྒྱ་ནས་སུམ་བརྒྱ་གོ་དགུ་བར་དུས་རབས་བཞི་དང་།
སྤྱི་ལོ་བཞི་བཅུ་ནས་བཞི་བརྒྱ་གོ་དགུ་བར་དུས་རབས་ལྔ་དང་། དེ་བཞིན་དུ་དུས་རབས་དྲུག་བདུན་སོགས་
ལའང་རིགས་བསྒྲེས་པར་བྱའོ། །དེས་ན་སྤྱི་ལོ1900ནས་སྤྱི་ལོ1999བར་གྱི་ལོ་འདི་རྣམས་དུས་རབས་ཉི་ཤུ་བ་
ཡིན་པ་རྟོགས་ནུས་སོ([1900,1999])། ། །
༦. ལོ་རབས། ལོ་རབས་རེ་ལ་ལོ་བཅུ་རེ་ཡོད། དཔེར་ན།. སྤྱི་ལོ1997ནི་དུས་རབས་ཉི་ཤུ་བའི་ལོ་
རབས་དགུ་བཅུ་ཡིན་པ་ལྟ་བུའོ། །ཡང་དཔེར་ན། སྤྱི་ལོ1027ནི་དུས་རབས་བཅུ་གཅིག་པའི་ལོ་རབས་ཉི་ཤུ་
བའི་གསུམ་གྱིས་མ་ལོངས་པའི་ལོ་བདུན་པ་ཡིན་ནོ། དེས་ན། ལོ་རབས་ནི་སྤྱི་ལོའི་གཅིག་གནས་དང་བཅུ་
གནས་ལ་བལྟ་དགོས། ལོ་བཅུ་ལོངས་ཚེ་ལོ་རབས་གོང་མར་འཕེལ་ལོ། །ལོ་བཅུ་ནས་ལོ་བཅུ་དགུ་བར་ལོ་རབས་
བཅུ་བ་དང་། ལོ་ཉི་ཤུ་ནས་ལོ་ཉེར་དགུ་བར་ལོ་རབས་ཉི་ཤུ་དང་། ལོ་སུམ་ཅུ་ནས་ལོ་སོ་དགུ་བར་ལོ་རབས་
སུམ་ཅུ་དང༌། ལོ་བཞི་བཅུ་ནས་ལོ་ཞེ་དགུ་བར་ལོ་རབས་བཞི་བཅུ་དང༌། དེ་བཞིན་ལོ་རབས་ལྔ་བཅུ་དང་དྲུག་
ཅུ་སོགས་ལའང་རིགས་བསྒྲེས་པར་བྱའོ། །དེས་ན་ལོ་དགུ་བཅུ་ནས་ལོ་གོ་དགུ་བར་ལོ་རབས་དགུ་བཅུ་ཡིན་ལ།
ལོ་བརྒྱ་ལོངས་ཚེ་ན་དུས་རབས་གཅིག་ཡིན་པའང་རྟོགས་ནུས་སོ། །
ཞར་བྱུང་སྤྱི་ལོ་ལོ་ཁམས་བརྩི་ཚུལ་དང་། མེ་མཁའ་རྒྱ་མཚོའི་བརྩི་ལུགས། སྤྱི་ལོ་དང་རབ་ལོ་དང་རབ་
བྱུང་བཅས་ཀྱི་འབྲེལ་བ་དང་ལོ་ཁམས་བརྩི་ཚུལ། སངས་རྒྱས་འདས་ལོའི་བརྩི་ཚུལ་ལ་སོགས་པ་གཞན་དུ་
འཆད་པར་འདོད་ལ། རྩོམ་ཡིག་འགའི་ཁྲོད་དུའང་གསལ་ཆ་ཅུང་མཆིས་པས་རེ་ཞིག་མ་སྨོས་སོ། །
• 85 •



གསུམ།
གླང་རྩིས་སྐབས།
སྤྱི་ལོ604ལོར་བོད་ཀྱི་རྒྱལ་པོ་གནམ་རི་སྲོང་བཙན་གྱི་དུས་སུ་རང་རྒྱལ་གནའ་རབས་ཀྱི་གནམ་རིག་བོད་ལ་
ཐོག་མར་དར་བ་དང་། ལྷག་པར་སྤྱི་ལོ641ལོ་གནམ་རི་སྲོང་བཙན་གྱི་སྲས་སྲོང་བཙན་སྒམ་པོའི་བཙུན་མོར་
འུན་ཤིང་ཀོང་ཇོ་བསུས་པ་བོད་དུ་ཕེབས་སྐབས་རྒྱ་ནག་ནས་རྩིས་རིག་གི་དཔེ་ཆ་ཁག་ཅིག་བསྣམས་ཡོད། རྒྱལ་
རབས་གསལ་མེ་ལས། རྒྱ་ཡི་གབ་ཙེ་གཙུག་ལག་སུམ་བརྒྱ་པོ། ། ལེགས་ཉེས་སྟོན་པའི་ལས་ཀྱི་མེ་ལོང་ཡང་། །
མཛེས་པའི་བུ་མོ་ཁྱོད་ལ་བདག་གིས་བརྫངས། །ཞེས་གོང་མ་ཐང་ཐའི་ཙུང་གིས་ཀོང་ཇོར་རྩིས་ཀྱི་གབ་ཙེ་སུམ་
བརྒྱ་དྲུག་ཅུ་དང་། དེ་མིན་སྤོར་ཐང་བརྒྱད་ཅུ། འབྱུང་བ་རིན་ཆེན་ཀུན་འདུས། རྒྱུད་གབ་པ་གནད་གཟེར།
རིན་ཆེན་སྤུངས་པ། སྡོང་པོ་ཀུན་འདུས། ཧོང་ལེ་བརྩི་སྟངས་སོགས་གནམ་རིག་དཔེ་མང་སྐྱེས་སུ་གནང་བ་
རྣམས་བོད་དུ་དར་ཁྱབ་མཛད་པར་བརྟེན་བོད་ཀྱི་གནམ་རིག་འཕེལ་རྒྱས་གཏོང་བར་ལོ་རྒྱུས་རང་བཞིན་གྱི་ནུས་
པ་ཐོན་པ་རེད། ལྷག་པར་ལྷ་སར་ལྷ་ཅིག་ཁྲི་བཙུན་གྱིས་སྐད་གྲགས་ཆེ་བའི་ལྷ་ས་གཙུག་ལག་ཁང་གསར་དུ་
བཞེངས་སྐབས་ཀོང་ཇོ་རང་གིས་ས་དཔྱད་དང་རི་དཔྱད་སོགས་ལ་བརྟག་པ་སྣ་ཚོགས་བགྱིས་ཏེ་མཐུན་འགྱུར་
རམ་འདེགས་གནང་བར་བརྟེན་ལྷ་སའི་མཚོ་མོའི་སྟེང་དུ་ར་ས་འཕྲུལ་སྣང་གི་གཙུག་ལག་ཁང་བཞེངས་ཐུབ་པ་
བྱུང་། དེ་དང་ཕྱོགས་མཚུངས་པར་བོད་རིགས་ཤེས་རབ་ཅན་བཞི་རྒྱ་ནག་ཏུ་རྩིས་རིག་སློབ་པར་བཏང་སྟེ།
རྒྱ་ནག་སློབ་དཔོན་འབར་བ་ཚོམ་ཚོམ་ལ་རྩིས་ཀྱི་གཞུང་ལུགས་རྒྱུད་སྡེ་དགུ་དང་འགྲེལ་གསུམ། གབ་ཙེ་བཅོ་ལྔ་
རྣམས་ཞུས་ནས་བོད་དུ་བསྒྱུར་ཞིང༌། བཻ་དཀར་ལས། སྔ་བསྒྱུར་ཐོག་མ་བྱ་བ་ནི། །རྒྱ་བཟའ་ཀོང་ཇོ་ཕེབས་
པའི་ཙམ། །ཆ་ཙམ་འཕེལ་ཞིང་མི་རིང་བར། །ར་ས་འཕྲུལ་སྣང་བཞེངས་པ་དང་། ། བོད་མི་ཤེས་རབ་ཅན་བཞི་
ཞེས། །ཡེ་ཤེས་རྒྱལ་བ་གཙང་གཡུ་བཞེར། །འབྲོ་གཉེར་བརྟན་པ་ར་བླ་མཁྱེན། །མི་བཞི་རྒྱ་ནག་ཡུལ་དུ་མངགས།
།སློབ་དཔོན་འབར་བ་ཚོམ་ཚོམ་ལ། །རྒྱུད་སྡེ་དགུ་དང་འགྲེལ་པ་གསུམ། །གབ་ཙེ་བཅོ་ལྔ་རྣམས་བསྒྱུར་རོ། །ཞེས་
གསུངས། །སྤྱི་ལོ704ལོར་ཆོས་རྒྱལ་ཁྲི་ལྡེ་གཙུག་བརྟན་དུས་སུའང་སྐར་རྩིས་གཞུང་མང་བསྒྱུར་བ་ལག་ལེན་དང་
སྔར་ཡོད་དར་སྤེལ་མཛད། སྤྱི་ལོ710ལོར་གྱིམ་ཤིང་ཀོང་ཇོ་བོད་ལ་འབྱོར་ནས་གཙུག་ལག་རྩིས་ཀྱི་རྒྱུད་བདུན་
དང་ལེ་ལག་བརྒྱུད་ཀྱིས་གཙོ་བྱས་ཏེ་རྩིས་འགྲེལ་ཧ་ཅང་མང་པོ་བསྒྱུར་བ་རེད། །
གླང་རྩིས་ལ་ཆ་བཞག་ན་ལོ་གཅིག་གི་ཆར་ཞོད་ཆེ་ཆུང་འབྲིང་གསུམ་དང་། སད་སེར་ཐན་གསུམ་སོགས་
ལོ་དགྲ་ཡོད་མེད་གོ་བདེ་ཞིང་ཤེས་སླ་བའི་གླང་རྩིས་རི་མོའི་འགྲེལ་བཤད་རྭ་རྣ་མཇུག་གསུམ་དང༌། སྐྱོང་བྱེད་
རྒན་དར་གཞོན(བྱིས)གསུམ། སྐྱོང་བྱེད་གླང་གི་སྔོན་རྗེས། སྐྱོང་བྱེད་སྐ་རགས་ཁ་དོག སྐྱོང་བྱེད་ལྷམ་གྱི་
སྟབས་ཀ གླང་གི་སྤོ་བོ་སུག་བཞི་ཁ་དོག་སོགས་ཡུལ་སྤྱི་དང་བྱེ་བྲག་གི་བདེ་སྡུག་དང༌། རིགས་བཞིའི་དཔྱད་
པ་ལ་སོགས་པར་ཞིང་འབྲོག་མང་ཚོགས་ཀྱིས་དགའ་བསུ་ཆེན་པོ་བྱེད་ཀྱི་ཡོད་སྟབས་བོད་ཀྱི་ལོ་ཐོའི་ནང་དུ་གླང་
རྩིས་ཀྱི་རི་མོ་དང༌། འགྲེལ་བཤད་རྒྱག་སྲོལ་ད་ལྟའང་མ་ཉམས་པར་གནས་ཡོད་དོ། ། འདིའི་རྩིས་ལུགས་
རྣམས་ནི་བཻ་དཀར་སོགས་གཞུང་ཆེན་དག་ལས་ཤེས་པར་བྱའོ། །རྒྱུ་ནག་གླང་རྩིས་ཐད་ཀའི་རི་མོའི་འགྲེལ་བཤད་
• 86 •



དཔེར་ན། སྤྱི་ལོ1995ཟླ4ཚེས30བོད་རབ་ལོ969ཟླ3ཚེས1ཉིན་ལ་མང་རའི་དགེ་ལེགས་མཆོག་གིས་ལོ་འདིའི་
རི་མོ་བཀོད་པས་མཚོན་པ་སྟེ། དུས་བཞིའི་ཐོག་མ་དཔྱིད་ཀྱི་དབུགས། །རྒྱ་ཟླ་དང་པོའི་ཚེས་རྒྱ་མཚོ། །བོད་ཟླ་
བཅུ་གཉིས་ཚེས་རིག་བྱེད། །ཟུག་པའི་འབྲས་བུ་འདི་ལྟ་སྟེ། སྤྱིར་ན་ལོ་འདིར་ལྗང་སེར་སོགས། །ཁ་དོག་མང་
ལས་ཁྱད་པར་དུ། །སེར་ཤས་ཆེ་བས་རྩི་བཅུད་དང་། །ལོ་ཏོག་ལྗང་གུའི་རིགས་རྣམས་རྒྱས། ། སྔོ་ཤས་ཆེ་བས་
དཔྱིད་གསུམ་ལ། །རླུང་ཆེན་ལྡང་ཞིང་ལོ་འབྲས་འཕེལ། །རླུང་ནད་གཉན་ནད་འབྱུང་ངོ་སྲིད། །བྱེ་བྲག་རྭ་རྣ་
མཇུག་གསུམ་དང་། །གླང་མགོ་སྔོ་བས་ཡུལ་སྤྱི་ལ། །དཔྱིད་གསུམ་ར་བཞིར་རླུང་ཆེན་ལྡང་། །ལུས་བྱིངས་ནག་
པས་བར་ཁམས་བདེ། །བར་ས་སྐྱེད་ཆེ་དཀར་ཆུ་མོད། །སྤོ་དམར་སུག་བཞི་སེར་བོ་ཡིས། །རོང་ཞིང་ཆུ་མ་བོངས་
སྐྱེད་ཆེ། །བར་ཁམས་བདེ་ཞིང་བར་ཞིང་ལེགས། །འབྲོག་ན་བཞོན་ཆུ་འཕེལ་བ་དང༌། ། རོང་དང་ལུང་བའི་
དམའ་ས་བཟང་། །དོན་བསྡུས་བཤད་ན་གླང་མགོ་ཡིས། །རྒྱལ་རིགས་ཁང་ཆེན་གྲོང་ཁྱེར་ཆེ། །ས་སྟོད་ལོ་སྟོད་ར་
བ་བཞི། །མི་ཆེན་དཔོན་ཆེན་ལ་སོགས་དཔྱད། །ལུས་ཀྱིས་རྗེའུ་རིགས་གནས་དུས་བར། ། ལོ་སྐེད་གྲོང་རྐེད་
འབྲིང་བོ་བཞི། །འབྲིང་དུ་གཏོགས་པའི་རིགས་ལ་དཔྱད། །སུག་བཞིས་གནས་དུས་ལོ་སྨད་དང་། ། དམངས་
བྲན་ཐ་ཆུང་བཞི་ལ་དཔྱད། །རྭ་རྣ་མཇུག་གསུམ་སྤྱི་ཁྱབ་གཙོ། །སྐྱོང་བྱེད་རྒན་པས་རྒན་པ་བདེ། །གཞོན་རྩུབ་
བྱིས་པར་ལྷག་པར་རྩུབ། །ཐོར་ཅོག་གཉིག་རྣ་མདུན་དུ། །འཆིང་བས་མྱ་ངན་ངོ་ཙམ་སྲིད། །སྐྱོང་བྱེད་སྐ་རགས་
སེར་བོ་ཡིས། །དགྲ་ཟླས་གནོད་འཚེས་དབེན་ཞེས་བཤད། །སྐྱོང་བྱེད་གླང་གི་རྗེས་འདེད་པས། །སོས་སླེབས་སྔ་
མིན་འབྲིང་དུ་གཏོགས། །མཁའ་ལ་གཡུ་འབྲུག་རི་བོ(༧) ཡིས། །ས་ལ་ཆར་ཆུ་སྙོམས་པས་ལེགས། །ནོར་འཛིན་
ཁྱུ་མཆོག་རྒྱ་མཚོ(༤)ཡིས། །ས་ཡི་སོས་འཕར་འབྲིང་དུ་བཤད། ། ཁུར་བོ་འབྱུང་བ་མི་གྲངས་གཟུགས། །འབྲུ་
ཡི་སྙིང་བོ་སོར་མོ (༡༠）ཡིས། །འབྲུ་ཡི་སྨིན་ཚོད་འབྲིང་དུ་གཏོགས། ། ཞེས་འབྲིང་བཤད་རགས་པ་ཙམ་
གསུངས་པ་འདི་ནི་ཙི་ནའི་རིག་གཞུང་ལས་མཆེད་པའི་ལོ་བཤད་གླང་རྩིས་ཡིན་པས་འདིས་མཚོན་པར་བྱས་སོ། །
བཞི། ཀར་མྱང་རོ་རྩིས་སྐབས།
སྤྱི་ལོ704ལོར་ཆོས་རྒྱལ་ཁྲི་ལྡེ་གཙུག་བརྟན་དུས་རྒྱ་ནག་ནས་ཧོང་ལེའི་ཡིག་ཆ་མེར་རྒན་གསེར་རྩིས་དང་།
སྟག་རྣ་ཆུང་བའི་མདོ། ཁྲོམ་རྩིས་ལེའུ་བརྒྱད་ཅུ། གྲུ་གུའི་ཉི་ལྡོག་འཁོར་ལོ་སོགས་དང༌། ལི་ཡུལ་ནས་ལོ་
བདག་དང་དྲུག་ཅུའི་ཁྱུང་རྩིས། ཁ་ཆེ་སྤྲིན་ཡུལ་ནས་དབྱངས་འཆར་འཁོར་ལོ་རེ་བཞི། བ་ཡུལ་ནས་ཀར་མྱང་
རྩིས་བཅས་ཀྱང་དར། ལྷག་པར་སྟོད་མངའ་རིས་གུ་གེ་དང་ཞང་ཞུང་ནས་གཟའ་ལྔའི(དམར། ལྷག ཕུར།
སངས། སྤེན།) འཕོ་འགྲོས་དང་། ཉི་ཟླ་གཟའ་འཛིན་གྱི་རྩིས་རིག་སྐོར་ཐོག་མར་དར་ཁྱབ་བྱུང་ངོ༌། །
འདིར་བསྟན་པའི་ཀར་མྱང་རོ་རྩིས་ནི་བལ་བོ་ཡུལ་ནས་དར་བའི་རྩིས་ཤིག་སྟེ། རྩིས་འདི་ནིཊཀ་རའི་རོ་
མྱུང་བ་ལྟ་བུའི་རྩིས་མངར་མོ་ཞིག་ཡིན་པས་ན་དེ་ལྟར་བརྗོད། འདིའི་བརྩི་བྱ་ནི། ཤཱ་ཀའི་ལོ་དང་ཆར་འབྲས་
རྩིས་ཏེ། འབྲུ། རྩ། བསིལ། དྲོད། རླུང་། འཕེལ། ཟད། འཁྲུགས་བཅས་བརྒྱུད་དབྱུང་དགོས།
འདི་དག་གིས་ཡུལ་སྤྱི་བྱེ་བྲག་གི་ཐན་པ་ཆེ་ཆུང་དང་། ཆར་འབབས་མི་འབབ། འབྲུའི་ཚོགས་རྒྱས་འགྲིབ།
• 87 •



སྦྲང་ཆར་འབབ་མིན། ཤ་འོད་དམ་ཡང་ན་ཆུ་བོ་རྒྱས་ཚུལ་སྣ་ཚོགས་ཀྱི་བདེ་སྡུག་གི་འབྲས་བུ་འཆར་ནས་བརྟག་
ཐུབ་པས་ནའོ། །འདིའི་གཞུང་དོན་ནི་སློབ་དཔོན་ཆེན་པོ༧རྗེ་བསམ་འགྲུབ་རྒྱ་མཚོས་བརྩམས་པའི་སྐར་རྩིས་
ཀུན་འདུས་ནོར་བུའི་སྟོད་ཆའི་རྩིས་ཕྲན་ཐོར་བུ་ལས། བལ་བོའི་ཡུལ་དུ་དར་བའི་ལུགས། །ཀ་རའི་རོ་མྱང་ལྟ་བུ་
རྩིས། །བུག་མཁའ་བུག་ཟླ ( ༡༩༠༩)རབ་གནས་ཀྱི། །མེ་ཡོས་ལ་སོགས་འདས་ལོ་བསྲེས། །དེ་ནི་ཤུ་ཀའི་ལོ་
ཞེས་གྲགས། །དེ་ཉིད་མེས(༣) བསྒྱུར་ཐུབ་པས(༧)བགོ། ཐོབ་ནོར་ལོགས་བཞག་ལྷག་མ་དེ། །ཆར་གྱི་དོན་
དུ་མིག (༢）གིས་བསྒྱུར། །འབྱུང་བ(༥）བྱིན་པ་ཆར་འབྲས་ཡིན། ། དེ་བཞིན་སྔ་མ་སྔ་མ་ཡི། །ཐོབ་ནོར་མེས
（༣） བསྒྱུར་རི་བོས(༧)བགོ ། ལྷག་རྣམས་མིག (3) གིས་བསྒྱུར་བ་ལ། །འབྱུང་བ(༥） བསྣན་པ་ལན་
བརྒྱད་བྱ། །འབྲུ་རྩ་བསིལ་དྲོད་རླུང་འཕེལ་ཟད། །འཁྲུགས་རྣམས་རིམ་པ་བཞིན་དུ་ཤེས། །ཉུང་མཐའ་འབྱུང་བ་
(༥） མང་མཐའ་ལ། །རི་ཟླ (༡༧) འབྲིང་བོ་ཉི་མ(༡༢) ཡིན། ། སོ་སོར་མང་ཉུང་འབྲས་བུ་འབྱིན། ། སླར་
ཡང་ཤཱ་ཀའི་འདས་ལོ་དེ། །དབང་ཕྱུག(༡༡)གིས་སྦྱངས་ལྷག་མ་ནི། །མཚོ (༤)ཡིས་དོར་ལྷག་གཟུགས(༡)
ཤར་ན། །རྫིང་བུར་འཇུག་ཅེས་ཐན་པ་ཆེ། །གཉིས(༢）ཤར་ཡན་ལག་འཇུག་ཅེས་པ། །ཡུལ་གྲུ་ལ་ལར་ཆར་
འབབ་ཤིང་། །ལ་ལར་མི་འབབ་འབྲུ་ཚོགས་ཉམས། །མེ (༢）ཤར་ཀུན་འཇུག་ཅེས་ཟེར་ཏེ། །ཡུལ་ཀུན་ཁྱབ་
པར་སྦྲང་ཆར་འབབ། །ཐིག(༠) ཤར་ཞོད་ཅེས་ཆུ་བོ་རྒྱས། །ཞེས་གསུངས་སོ། །
• 88 •



JOURNAL OF NOTHWEST
MINORTIES UNIVERSITY
(Tibetan Language)
SOCIAL SCIENCES
NO. 1. 1997
MAIN CONTENTS
The Biography of King Gesar
- The Treasure House of Linguistic Art ....... ..... Huarui Sangjie
On the Ethnic Spirit of The Biography of king Gesar ........... Jianzan Cairang
Talhing about Some Important political policies
in the period of the Tibetan Kingdom
....... jitaija
An Initial Analysis of the Rules concerning the phonological
change in Song pan Tibetan Language ... • ......... Maowa Gazangta
A Brief Talk on the Translation Theory in Sa Ban's Works ......... Suonanduojie
Another Talk on the Definition OFNING A .......... ............. Sangmudan
A Brief Talk on Artistic Features of Gengdeng Qunpei's Poems ... Zerenzhaxi
On the Basic Rules of Tidetan Calendar .....
................. Xiawucairang
Ceiebration of the Return of Hongkong To Her Motherland ...............
... ... ... ... Inside Front Cover
GO
English Translation of the Main Contents ......
Editor of the Issue
........ LI Gang
• Hua Qingtai



JOURNAL OF NORTHWEST
MINORITIES UNIVERSITY
(Tibetan Language)
Social Sciences No. 1. 1997
Lanahou • china
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་བོད་ཡིག་མ།
# 4E ཛ X # (# YR)
ལོ་ཕྱེད་དེབ 1
# # #!] 1997
་་་་
་
་
-
-
-
--
-
---
-
-
-
-
རྩོམ་སྒྲིག་གཙོ་འགན་བཞེས་མཁན།
དཀོན་མཆོག་ཚེ་བརྟན།
རྩོམ་སྒྲིག་ཨུ་ཡོན།
དོར་ཞི་གདོང་དྲུག་སྙེམས་བློ། ཧཱ་ཁན།
དཀོན་མཆོག་ཚེ་བརྟན། རྡོ་རྗེ།
ལྷ་མཆོག་རྒྱལ། ཁྲི་བསམ་གཏན།
བཀྲ་ཤིས་ཚེ་རིང་། དཔལ་ཆེན་ཐར།
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་
རྩོམ་སྒྲིག་པུས་བསྒྲིགས་ནས་བསྐྲུན་པ།
ནུབ་བྱང་མི་རིགས་སློབ་གྲྭ་ཆེན་མོའི་ཡིག་རིགས་སྣ་ཚོགས་
གློག་དཔར་ཁང་ནས་དཔར།
རྒྱལ་སྤྱིའི་ཚད་ལྡན་ཨང་གྲངསIssN10029117
རྒྱལ་ཡོངས་སྤྱི་མཐུན་ཨང་གྲངསCN62-1032/c
རྒྱལ་ཁབ་ཕྱི་ནང་ཀུན་ལ་འགྲེམ་སྤེལ་བྱེད་པ།
**# # #
编委
多识华
ཟླ # p
兰却加
扎西才让 E
编辑者:西北民族学院学报编辑部
（༧ Hཚ4th 1g)
出版者:西北民族学院学报编辑部
HE 7:4ERRཙྩ#*#*#n #J་
IssN1002-9117（#* #FJg)
cN62-—1032/c(ཆུ% E]g).
发行范围:国内外公开发行
ཡ
མ
ས་མ
གས
-
-མས--
--
-
-
-
---བ་བས-----
--
-
1997ལོའི་ཟླ7བའི་ཚེས7ལ་པར།
རིན་གོང་སྒོར2. 50
