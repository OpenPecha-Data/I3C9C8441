༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45099
ImageGroup:
Work:
LCCN:
12DB57145
10029117
n/a
ISBN:
Title:
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་
nub byang mi rigs slob grwa chen mo'i rig gzhung dus deb
Author:
||n/a
Descriptor:
Original Publication:
Place:
Publisher:
n/a
n/a;n/a
[lan kru'u]
nub byang mi rigs slob grwa chen mo'i rig gzhung dus deb rtsom sgrig pu'u
1987-2008
Date:
Volume:
25
Total Volumes:
TBRC Pages:
Introductory Pages:
In/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



JOURNAL OF NORTHWEST
MINORITIES UNIVERSITY
(Tibetan Language)
SOCIAL SCIENCES
No. 1. 1999
Contents
Annotations of the Difficulties in “Commentary on Compendium of
Prime Cognition” ......
.... Jin mei jia cuo(1)
Anlnitial Investigation into the Art of the Poems in “Xuannudamei
Biography” ......
...... Chi shan fu dan(16)
The Extension of the Minorities Corridor in Southwest China and
Written by Wang Lu.
the affect on Its Periphery .....
(23)
Translated by Qiepai
A Brief Talk on the Relationship between Verbs and the Cases of
Auxiliaries in Tibetan Language ............
........ Duojiedongzhu(37)
The Historical value of “Miscellaneous Tibetan Prescriptions” in
Written by Hong wuli
the Dunhuang Grottoes
" (50)
Translated by Bengkao
Comparative Research on the Diagnosis and Treatment of Pneumonia
in Tibetan Medicine and Westem Medicine ....... .......... Kemei jiumeiduojie (59)
The Understanding and Care of the Gallbladder in Tibetan Medicine ......... Cichenjiacuo (63)
Research on the Comprehensive Treatment of Osteitis Ossificans ..................... Xiangjie (66)
A Study of the Customs of Prayer and Sacrifice to king Gaser ........ Baxiong Qiangtaijia( 42)
On a Cultural Phenomenon “Laze” among Tibetan People ............ Jiayangtai Xiangmaoji(70)
Analysis of the New Tendency of the Development of Tibetan
Buddhist Temples ....
.... ... Reryinjiabu(82)
Analysis of the Reasons for the Existence of Numerous Buddhist
Monks in Tibetan Areas ...
- Caixiangduojie(90)
Ottoos
.............................................
.
The Lssue Editor
Hua Qing Tai



ནུབ་བྱང་མི་རིགས་སློབ་གྲྭ་ཆེན་མོའི་
རིག་གཞུང་དུས་དེབ་བོད་ཡིག་མ།
ནུབ་བྱང་མི་རིགས་སློབ་གྲྭ་ཆེན་མོས་གཙོ་གཉེར་བྱས།
《ལོ་ཕྱེད་དེབ》 199
དཀར་ ཆག
ཆཀཅས་
ཚང་
，
ཝང་ལོས་བརྩམས། ༼༡༢
EE
ཚད་མ་རྣམ་འགྲེལ་གྱི་དཀའ་གནས་མདོར་བསྡུས།…......................... འཇིགས་མེད་རྒྱ་མཚོ།(1)
《གཞོན་ནུ་ཟླ་མེད་ཀྱི་གཏམ་རྒྱུད》ལས་ཚིགས་བཅད་ཀྱི་སྒྱུ་རྩལ་སྐོར་གླེང་བ། ...….. ཁྲི་བསམ་གཏན(16)
རང་རྒྱལ་ལྷོ་ནུབ་མི་རིགས་ཀྱི་མཆེད་འཕོ་དང་ཉེ་འཁོར་གཉེན་བཤེས་
མི་རིགས་གྲུབ་ཚུལ་སྐོར་མདོ་ཙམ་བརྗོད་པ། ...………............
ཆོས་འཕེལ་གྱིས་བསྒྱུར།་ལས
བྱ་བ་བརྗོད་པའི་མིང་དང་མིང་གྲོགས་ཀྱི་འབྲེལ་བ།................. རྡོ་རྗེ་དོན་གྲུབ།(37)
གླིང་གེ་སར་རྒྱལ་པོའི་གསོལ་མཆོད་སྐོར་གླེང་བ། .....…....….......….… འབའ་གཞུང་ཁྱུང་ཐར་རྒྱལ།(42)
ཏུན་ཧོང་བྲག་ཕུག་གི«བོད་ཀྱི་སྨན་དཔྱད་ཤོག་དྲིལ》ལས་གསོ་རིག་
ལོ་རྒྱུས་ཀྱི་རིན་ཐང་སྐོར་གླེང་བ། ..............
ཧོན་ལོ་ལིས་བརྩམས,
©(50)
འབུམ་ཁོས་བསྒྱུར
མཆིན་ནད་དུག་ཐབས་ཀྱི་ངོས་འཛིན་དང་བཅོས་ཐབས་རགས་ཙམ་གླེང་བ། .............
.…...….……….........… སྒོ་མེ་འགྱུར་མེད་རྡོ་རྗེ།(59)
བོད་ཀྱི་གསོ་རིག་ལས་འཇུ་བྱེད་མཁྲིས་པའི་སྐོར་ལ་རགས་ཙམ་དཔྱད་པ། ......... ཚུལ་ཁྲིམས་རྒྱ་མཚོ།(63)
རུས་འཛེར་ནད་ཀྱི་ངོས་འཛིན་དང་བཅོས་ཐབས་སྐོར་རགས་ཙམ་བརྗོད་པ།..……...….. དབང་རྒྱལ།(66)
བོད་ཀྱི་ལབ་རྩེ་སྐོར་གྱི་རིག་གནས་ལ་ཅུང་ཙམ་དཔྱད་པ། ...... འཇམ་དབྱངས་ཐར། བྱང་མོ་སྐྱིད།（70)
དེང་གི་བོད་ཀྱི་དགོན་པའི་འཕེལ་ཕྱོགས་འགའ་གླེང་བ།...................…….... རྭ་ཡུམ་སྐྱབས།(82)
བོད་མི་རབ་ཏུ་བྱུང་བར་མོས་པའི་ཐད་ཀྱི་བསམ་གཞིགས་འགའ། ..…………………....... ཚེ་དབང་རྡོ་རྗེ།(90)
རྩོམ་སྒྲིག་གཙོ་འགན་པ། དཀོན་མཆོག་ཚེ་བརྟན། ལག་བསྟར་པ། དཔལ་ཆེན་ཐར། །
རྩ་བའི་ཞུགས་གྲངས།CN62-1032/C* 1984 * f * 16 * 96 * bo * P* ¥2. 50 * 1200 * 12 * 1999-01



西北民族学院学报
〈藏文版〉
西北民族学院主办
1999(半年刊)
总第25期 6月25日出版
目录
-
--
-
《释量论》的难点释要…………
《旋努达美传》的诗词艺术初探………
……… 晋美嘉措(1)
………… 赤·山夫日(16)
444
我国西南民族走廊的延伸及其周边的亲缘民族现象……
王璐著。
切排译
著译主
浅谈藏语动词与助词格的联系
多杰东主(37)
敦煌石窟《藏医杂疗方》的医史价值…
10000000000.
00
藏西医对肝炎诊治的比较研究
藏医关于胆的认识及养生疗法
质增生的藏医综合治疗研究
洪武埋著
(50)
本考译
……… 科美·久美多杰(59)
…… 赤成嘉措(63)
……项杰(66)
关于对格萨尔王的禱祀风俗考……………………巴雄·强太加(42)
论藏族“
拉则”
文化现象……
………… 加洋太相毛吉(70)
论析藏传佛教寺院发展新趋势…
藏区多僧现象的原因分析…
……… 热·英加布(82)
……………………才项多杰(90)
主编 高瑞
本期执行编辑 华青太
期刊基本参数:CN62-1032C x 1984 + f+ 16 ¥ 96 ¥ box P* ¥2.50 × 1200 x 12 x 1999-01



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
----
གསས་ བ ས
-
-
---
-
-
-
-
-
-
ཚད་མ་རྣམ་འགྲེལ་གྱི་དཀའ་གནས་མདོར་བསྡུས།
འཇིགས་མེད་རྒྱ་མཚོ།
་(ཀན་སུའུ་ནང་བསྟན་སློབ་གླིང་། ཀན་སུའུ། བླ་བྲང་། 747100)
[ནང་དོན་གནད་བཤུས]《ཚད་མ་རྣམ་འགྲེལ》གྱི་བརྗོད་བྱའི་དོན་ལ་གཞལ་བྱ་རང་གིས་ངེས་པ་དང་། ངེས་ནས་གཞན་
རྗེས་སུ་འཛིན་པའི་ཐབས་གཉིས་ལས། དང་པོར་རྗེས་དཔག་གི་རྟེན་གཏན་ཚིགས་ཀྱི་རྣམ་གཞག་དང་། བློ་དང་ཚད་མའི་རྣམ་
གཞག་གཉིས་ཡོད། དེ་རེ་རེར་ཡང་ཞིབ་ཕྲའི་སྒྲུབ་ཚུལ་དང་གོ་བ་ལེན་སྟངས་ཁྱད་པར་བ་ཡོད་པ་གཞུང་ལས་ཤེས་དགོས།
[བརྡ་ཆད་གཙོ་བོ] ལུང་འགལ། ཕྱོགས་སྒྲ། མཉན་བྱ། བྱས་རྟགས། རང་རྟེན་ཆོས་ཅན། །
[དཔེ་དེབ་དབྱེ་རྟགས]B811. 2 [ ཡིག་ཚང་མཚོན་བྱང]A [རྩོམ་གྱི་སྒྲིག་ཨང]10029117(1999)01-01-15
-
-
བླ་མ་དང་འཇམ་དབྱངས་ཐ་མི་དད་པའི་ཞབས་ལ་སྒོ་གསུམ་གུས་པས་ཕྱགམཚལ་ལོ།།
ཚེ་རབས་ཐམས་ཅད་དུ་རྗེས་སུ་བཟུང་དུ་གསོལ།
ཚོགས་གཉིས་ཆུ་གཏེར་བསྲུབས་ལས་ལེགས་འཁྲུངས་སྐུ་བཞིའི་བང་རིམ་མཆོག་ཏུ་འཕགས། དོན་
གཉིས་ཉི་ཟླའི་རྣ་ཆ་མངོན་པར་གཡོ་ཞིང་མཚན་དཔེའི་དཔལ་ཀུན་རྫོགས།། འགྲོ་བའི་དུག་གསུམ་སྲེག་བྱེད་རྟ་
གདོང་མེ་ཡིས་མཐའ་རྣམས་ཀུན་ནས་བསྐོར།། ཉི་མའི་གཉེན་ཞེས་འཇིག་རྟེན་གསུམ་མགོན་གང་དེར་གུས་པས་
ཕྱག་བགྱིད་དོ།། ཆེར་གསལ་བློ་གྲོས་སྒྲིབ་གཡོག་དང་བྲལ་ཀུན་གསལ་སྒེག་མོའི་གཞིར། ཇི་ལྟ་ཇི་སྙེད་ཆོས་ཀུན་
རྒྱུ་སྐར་ཚོགས་བཞིན་རྣམ་པར་བཀྲ།། ཉོན་མོངས་དགྲ་ཚོགས་འཇོམ་ལ་ཆེ་དཔའ་རལ་གྲིའི་གདེངས་ཀ་བརྗིད།།
རྒྱལ་བའི་ཡབ་གྱུར་བསྟན་པའི་འཁོར་ལོ་བདག་སྙིང་དགྱེས་དགུར་རོལ།། རབ་དཀར་ཞལ་རིས་སྟོན་ཀའི་ཟླ་བའི་
མཚོན་ནུས་མིན། འཇོ་སྒེག་ལང་ཚོས་སྟོང་གསུམ་ཀུན་གྱི་མཛེས་པ་ཕྲོགས།། གཏིང་ཟབ་ཐུགས་ཀྱིས་རྒྱ་མཚོ་ལ་
ཡང་སྐྱེངས་པ་སྟེར།། མཚོ་བྱུང་ལྷ་མོས་བདག་བློ་ཤེས་རབ་གཏེར་དུ་སྒྲུབས། རིགས་པའི་ཐོག་མདའ་གཅིག་
གིས་ཀྱང་། སྨྲ་ངན་བྲག་རི་ལྷག་མེད་འཇོམས། མཁས་དབང་ཕྱོགས་གླང་ཆོས་གྲགས་ཀྱི། སྙན་པ་སྲིད་པའི་
[རྩོམ་འབྱོར་ཉིན]199903—2
[རྩོམ་པ་པོ་ངོ་སྤྲོད] འཇིགས་མེད་རྒྱ་མཚོ། (1964 - )ཀན་སུའུ་ནང་བསྟན་སློབ་ གླིང་ གི་ ཅང་ཧྲིའི་གོ་གནས་ཐོབ་ཡོད།
ནང་བསྟན་རིག་པའི་ཕྱོགས་ལ་ཞིབ་འཇུག་བྱེད་མུས་ཡིན།
• 1 •



ཁམས་ལས་བརྒལ། མཚམས་སྤྲིན་གསར་བའི་མདངས་ལྡན་ངུར་སྨྲིག་ཟློས་གར་རྣམ་པར་བསྒྱུར། བསིལ་ལྗོང་
སྨག་རུམ་འཇོམ་ལ་སྔོན་མེད་དཔའ་བོ་འཇམ་མགོན་བླ་མ་ཞེས།། གྲགས་སྙན་བ་དན་སྲིད་རྩེར་བསྒྲེངས་པས་
བདུད་ཀྱི་སྡེ་རྣམས་ཕམ་མཛད་པ། རྒྱལ་བ་གཉིས་པ་ཙོང་ཁ་བ་དང་དེའི་སྲས་བཅས་ལ་སྙིང་ནས་འདུད།། ལྷག་
བསམ་གསེར་གྱི་རི་བོའི་དངོས་ལ་ཡོན་ཏན་མྱུ་གུ་ཅིར་ཡང་རྒྱས། འཕྲིན་ལས་འབྲས་བུ་གཡུར་དུ་ཟ་བས་འགྲོ་
རྣམས་དགའ་བདེས་སྨྱོས་པར་མཛད།། སྙན་པའི་དྲི་བསུང་ཕྱོགས་ཀྱི་བུ་མོས་ཉེར་དྲངས་ས་གསུམ་ཡོངས་སུ་ཁྱབ།
ཀུན་མཁྱེན་བཞད་པའི་རྡོ་རྗེ་ཡབ་སྲས་བརྒྱུད་པར་བཅས་ལ་སྙིང་ནས་མཆོད།། འཇམ་དཔལ་དབྱངས་ཀྱི་ཐུགས་
བསྐྱེད་རྒྱ་མཚོ་ལས།། ལེགས་འཁྲུངས་བསླབ་གསུམ་དག་པའི་རྩ་བ་བརྟན།། འཕྲིན་ལས་ཡལ་འདབ་རབ་རྒྱས་
ལུང་རྟོགས་ཀྱི།། འབྲས་བུས་ཡོངས་དུད་བཤེས་གཉེན་མཆོག་དེར་འདུད།། སྡེ་བདུན་མདོ་དང་བཅས་པའི་
དགོངས་པའི་བཅུད། བཤེས་གཉེན་གང་གི་མཐུ་ལས་ཆུ་ཐིགས་ཙམ།། བདག་བློས་རྙེད་པ་སྐལ་མཉམ་གཞན་
དག་ལ། ཕན་ཕྱིར་ལེགས་པར་འཆད་དོ་གུས་པས་ལོངས། །
ཞེས་ཚིགས་སུ་བཅད་པའི་རིན་ཆེན་མུ་ཏིག་གི་ཕྲེང་པས་མདུན་བསུས་ཏེ་གང་བྲི་བར་བྱ་ན། དེ་ཡང་རང་
ཅག་རྣམས་ཀྱི་འདྲེན་མཆོག་དམ་པ་མཉམ་མེད་སྲས་གཙང་གི་སྲས་པོ། དེ་ཉིད་ཀྱིས་དང་བོར་བྱང་ཆུབ་མཆོག་ཏུ་
ཐུགས་བསྐྱེད་ཅིང་། བར་དུ་བསྐལ་ཆེན་གྲངས་མེད་གསུམ་དུ་ཚོགས་བསགས། མཐར་འོག་མིན་གྱི་རྟེན་ལ་
སངས་རྒྱས་ནས། གླིང་འདིར་མཆོག་གི་སྤྲུལ་སྐུས་ཆོས་ཀྱི་འཁོར་ལོ་རིམ་པ་གསུམ་བསྐོར་བར་མཛད་པའི་ཐ་མ།
ལེགས་པར་རྣམ་པར་ཕྱེས་པ་དང་ལྡན་པའི་ཆོས་ཀྱི་འཁོར་ལོའི་དགོངས་དོན། གཏན་ལ་འབེབ་པར་བྱེད་པའི་
ཚད་མ་སྡེ་བདུན་མདོ་དང་བཅས་པའི་དོན་ཆུ་ཐིགས་ཙམ་ཞིག་རྗོད་པར་བྱེད་པ་ལ། ལུས་མདོར་བསྟན་པ་དང་
ཡན་ལག་རྒྱས་པར་བཤད་པའོ།། དང་བོ་ནི། རྟོག་པའི་དྲ་བ་རྣམ་བསལ་ཅིང་། ཞེས་སོགས་ཀྱི་ཤོ་ལོ་ཀ་གཅིག་
པོ་འདི་ཚད་མ་རྣམ་འགྲེལ་གྱི་མཆོད་པར་བརྗོད་པ་དང་ལུས་མདོར་བསྟན་གྱི་གཞུང་གཉིས་ཀ་ཡིན་ལ། མཆོད་
པར་བརྗོད་ཚུལ་ནི་ཐུབ་པ་སངས་རྒྱས་བཅོམ་ལྡན་འདས་ལ་སྐུ་གསུམ་འཕྲིན་ལས་དང་བཅས་པའི་སྒོ་ནས་མཆོད་
པར་བརྗོད་ཚུལ་གཅིག་དང་། ཕུན་ཚོགས་བཞིའི་སྒོ་ནས་མཆོད་པར་བརྗོད་ཚུལ་གཅིག་དང་གཉིས་ཡོད་མོད།
གཉིས་ཀ་རང་ལུགས་བྱས་ཆོག་གོ། དང་བོ་སྐུ་གསུམ་འཕྲིན་ལས་དང་བཅས་པའི་སྒོ་ནས་མཆོད་པར་བརྗོད་ན།
རྟོག་པའི་དྲ་བ་རྣམ་བསལ་ཅིང་ཞེས་པས་ངོ་བོ་ཉིད་སྐུ་བསྟན་ལ། ཟབ་ཅིང་སྐུ་མངའ་བ་ཞེས་པས་ལོངས་སྐུ་དང་།
རྒྱ་ཆེའི་སྐུ་མངའ་བ་ཞེས་པས་སྤྲུལ་སྐུ་དང་ལྷག་མས་འཕྲིན་ལས་བསྟན་པ་ཡིན་ནོ།། གཉིས་པ་ཕུན་ཚོགས་བཞིའི་
སྒོ་ནས་མཆོད་པར་བརྗོད་ཚུལ་ནི། རྟོག་པའི་དྲ་བ་རྣམ་བསལ་ཅིང་ཞེས་པས་རང་དོན་མཐར་ཐུག་སྤངས་པ་ཕུན་
ཚོགས་དང་། ཟབ་ཅིང་རྒྱ་ཆེའི་སྐུ་མངའ་བ་ཞེས་པས་ཟབ་པ་ཇི་ལྟ་བ་དང་། རྒྱ་ཆེ་བ་ཇི་སྙེད་པ་ཡིན་པས་ཇི་ལྟ་ཇི་
སྙེད་ཀྱི་ཆོས་ཐམས་ཅད་མཁྱེན་པའི་ཡེ་ཤེས་ཆོས་སྐུ་དེ་ཉིད་ཡུལ་གྱི་སྒོ་ནས་བསྟན་པས། རང་དོན་རྟོགས་པ་ཕུན་
ཚོགས་དེ་ཉིད་བསྟན་པ་ཡིན་ལ། ཀུན་ཏུ་བཟང་བོ་ཞེས་པས་མཚན་བཟང་བོ་སུམ་ཅུ་རྩ་གཉིས་དང་། དཔེ་བྱད་
བཟང་བོ་བརྒྱད་ཅུས་རྒྱན་པའི་གཞན་དོན་གཟུགས་སྐུ་ཕུན་ཚོགས་བསྟན་པ་དང༌། འོད་ཟེར་དག་ཀུན་ནས་འཕྲོ་
ཞེས་པས་གཞན་དོན་སྒྲུབ་པའི་ཐབས་འཕྲིན་ལས་ཕུན་ཚོགས་དངོས་སུ་བསྟན་ནས་ཐུབ་པས་སངས་རྒྱས་བཅོམ་
ལྡན་འདས་ལ་བསྟོད་པའི་ཕྱིར། འདིའི་ཀུན་ཏུ་བཟང་བོ་ཞེས་པ་སངས་རྒྱས་བཅོམ་ལྡན་གྱི་མཚན་གྱི་རྣམ་གྲངས་
• 2 •



.
ཡིན་ནོ། མཆོད་བརྗོད་ཀྱིས་སངས་རྒྱས་བཅོམ་ལྡན་འདས་ལ་མཆོད་པར་བརྗོད་པ་ནི་བཤད་ཚུལ་གཙོ་བོ་ཡིན་ལ།
ཞར་བྱུང་དུ་བྱང་སེམས་ཀུན་བཟང་ལ་མཆོད་པར་བརྗོད་ཚུལ་ཞིག་ཀྱང་ཡོད་མོད། དེ་ལྟ་ན་སྐུ་གསུམ་བཏགས་པ་
ཡིན་ནོ། རྟོག་པའི་དྲ་བ་རྣམ་བསལ་ཅིང་ཞེས་སོགས་ཀྱི་ཚིགས་བཅད་འདིས། ཚད་མ་རྣམ་འགྲེལ་གྱི་ལུས་
མདོར་བསྟན་ཚུལ་ནི། རྟོག་པའི་དྲ་བ་ཞེས་སོགས་ཚིགས་རྐང་དང་བོ་གཉིས་ཀྱིས་གཞལ་བྱ་རང་གིས་ངེས་པའི་
ཐབས་བཞི་མདོར་བསྟན་ནས་དེ་རྒྱས་བཤད་ལེའུ་དང་བོ་གསུམ་དང་། ཀུན་ཏུ་བཟང་བོ་ཞེས་སོགས་ཚིགས་རྐང་
ཕྱི་མ་གཉིས་ཀྱིས་ངེས་ནས་གཞན་རྗེས་སུ་འཛིན་པའི་ཐབས་བཞི་མདོར་བསྟན་ནས་ལེའུ་བཞི་པས་རྒྱས་པར་
བཤད་པ་ཡིན་ནོ།། སྤྱིར་མཆོད་བརྗོད་དང་ལུས་མདོར་བསྟན་ལ་མུ་བཞི་ཡོད་དེ། མཆོད་བརྗོད་ཡིན་ལ་ལུས་
མདོར་བསྟན་མ་ཡིན་པ་ནི་མངོན་རྟོགས་རྒྱན་གྱི་མཆོད་བརྗོད་ལྟ་བུ་དང་། ལུས་མདོར་བསྟན་ཡིན་ལ་མཆོད་
བརྗོད་མ་ཡིན་པ་ནི་མངོན་རྟོགས་རྒྱན་གྱི་ལུས་མདོར་བསྟན་ལྟ་བུ་དང་། གཉིས་ཀ་ཡིན་པ་བསྟན་བཅོས་འདིའི་
མཆོད་བརྗོད་དང་རྩ་ཤེའི་མཆོད་བརྗོད་ལྟ་བུ་དང་། གང་ཡང་མ་ཡིན་པ་ནི་བསྟན་བཅོས་འདིའི་ཡན་ལག་རྒྱས་
པར་བཤད་པ་ལྟ་བུ་ཡིན་པའི་ཕྱིར། སྒྲིབ་གཉིས་བག་ཆགས་དང་བཅས་པ་སྤངས་པའི་སྤངས་པ་ནི་ངོ་བོ་ཉིད་སྐུ་
ཡིན་ལ། སོ་སོ་སྐྱེ་བོའི་མངོན་སུམ་གྱི་སྤྱོད་ཡུལ་ལས་འདས་པའི་ངེས་པ་ལྔ་ལྡན་གྱི་སྐུ་ནི་ཟབ་པ་ལོངས་སྐུ་དང་།
གདུལ་བྱ་ཕལ་ཆེ་བའི་མིག་ཤེས་ལ་སྣང་ཞིང་ངེས་པ་ལྔ་དང་མི་ལྡན་པའི་སྐུ་མཐར་ཐུག་ནི་རྒྱ་ཆེ་བ་སྤྲུལ་སྐུ་དང་།
རང་རྒྱུ་རྣམ་མཁྱེན་གྱི་བདག་རྐྱེན་ལས་བྱུང་བའི་རྣམ་དཀར་གྱི་ཡོན་ཏན་ནི་སངས་རྒྱས་ཀྱི་འཕྲིན་ལས་ཡིན་ཞིང་།
དེ་ལ་བྱ་བ་ཡུལ་ལ་ཡོད་པའི་འཕྲིན་ལས་དང༌། བྱེད་པ་བོ་རང་ལ་ཡོད་པའི་འཕྲིན་ལས་གཉིས་ཡོད་པ་རྐང་བ་ཕྱི་
མས་བསྟན་པའི་ཕྱིར། ཕུན་ཚོགས་བཞིའི་དང་བོ་སྔར་དང་འདྲ་ལ། ཇི་ལྟ་ཇི་སྙེད་ཀྱི་ཆོས་ཐམས་ཅད་སྐད་ཅིག་
མ་གཅིག་ལ་མངོན་སུམ་དུ་རྟོགས་པའི་མཁྱེན་པ་ནི་རྐང་བ་གཉིས་པས་བསྟན་པའི་རང་དོན་རྟོགས་པ་ཕུན་ཚོགས་
དང༌། མཚན་བཟང་བོ་སུམ་ཅུ་རྩ་གཉིས་དང་དཔེ་བྱད་བཟང་བོ་བརྒྱད་ཅུས་རྒྱན་པའི་སྐུ་ནི་གཞན་དོན་གཟུགས་
སྐུ་ཕུན་ཚོགས་ཡིན་ལ། སྤྱིར་འདི་ལ་ལོངས་སྤྲུལ་གྱི་སྐུ་གཉིས་ཡོད་པའི་ཕྱིར། འཕྲིན་ལས་ཕུན་ཚོགས་སྔར་དང་
འདྲའོ། འདིའི་སྐབས་ཀྱི་ཟབ་པ་དང་རྒྱ་ཆེ་བ་གཉིས་ལ་རྟག་དངོས་གཉིས་ཡོད་དེ། རྣམ་འགྲེལ་ལུགས་བརྒྱ་
ལྡན་པ་ཡིན་པས་བཤད་ཚུལ་གཉིས་ཀ་རང་ལུགས་བྱས་ཆོག་པའི་ཕྱིར།
གཉིས་པ་ཡན་ལག་རྒྱས་པར་བཤད་པ་ལ་གསུམ། བརྗོད་བྱའི་ལུས་དང་རྗོད་བྱེད་བསྟན་བཅོས་ངོས་
བཟུང་བ། བརྗོད་བྱའི་དོན་གཏན་ལ་ཕབ་པའོ།། དང་བོ་ནི་རིགས་སྒོ་ལས། མངོན་སུམ་དང་ནི་རྗེས་སུ་དཔག།
ལྟར་སྣང་བཅོས་པ་བདག་རིག་བྱེད། སྒྲུབ་པ་དང་ནི་སུན་འབྱིན་ངག། ལྟར་སྣང་བཅས་པ་གཞན་གོ་བྱེད།
ཅེས་གསུངས་པ་ལྟར་མངོན་སུམ་ཡང་དག་ལྟར་སྣང་དང་། རྗེས་དཔག་ཡང་དག་ལྟར་སྣང་བཅས་བཞི་ནི་གཞལ་
བྱ་རང་གིས་ངེས་པའི་ཐབས་དང་། སྒྲུབ་ངག་ཡང་དག་ལྟར་སྣང་དང་སུན་འབྱིན་ཡང་དག་ལྟར་སྣང་བཅས་ངེས་
ནས་གཞན་རྗེས་སུ་འཛིན་པའི་ཐབས་བཞི་སྟེ་བརྒྱད་ནི། བསྟན་བཅོས་ཀྱི་བརྗོད་བྱ་དོན་གྱི་ལུས་ཡིན་ནོ།།
གཉིས་པ་ནི། ཚད་མ་ཀུན་ལས་བཏུས་དང་། རྣམ་འགྲེལ། རྣམ་ངེས། རིགས་ཐིགས་བཅས་བཞི་ནི་
རྟོག་གེའི་ཚིག་དོན་བརྒྱད་ཚང་བར་སྟོན་པའི་ཆ་ནས་གཙོ་བོ་ལུས་ལྟ་བུར་བཞག་ལ། གཏན་ཚིགས་ཐིགས་པ།
འགྲེལ་བ་བརྟག་པ། རྒྱུད་གཞན་གྲུབ་པ། རྩོད་པའི་རིགས་པ་བཞི་ནི་དེ་དག་གི་ཕྱོགས་རེ་སྟོན་པས་འཕྲོས་པ་
• 3 •



ཡན་ལག་ལྟ་བུར་བཞག་གོ། སྔ་མ་ལ་སློབ་དཔོན་ཕྱོགས་གླིང་གིས་མཛད་པའི་ཚད་མ་མདོ་དང་། ཕྱི་མ་བདུན་ལ་
སློབ་དཔོན་ཆོས་ཀྱི་གྲགས་པས་མཛད་པའི་ཚད་མ་སྡེ་བདུན་ཞེས་གྲགས་སོ།། ཚད་མ་མདོ་ལ་མངོན་སུམ་ལེའུ་
དང་། རང་དོན་ལེའུ། གཞན་དོན་ལེའུ། དཔེ་བརྟག་པ། སེལ་བ་བརྟག་པ། ལྟག་ཆོད་བརྟག་པའི་ལེའུ་
བཅས་ལེའུ་དྲུག་ཡོད་ལ། རྣམ་འགྲེལ་འདིར་རང་དོན་ལེའུ་དང་། ཚད་མ་གྲུབ་པའི་ལེའུ། མངོན་སུམ་ལེའུ།
གཞན་དོན་ལེའུ་བཅས་བཞི་ལས་མེད་པ་ནི་ཅི་ཡིན་ཞེ་ན། སེལ་བ་བརྟག་པ་དང་དཔེ་བརྟག་པ་གཉིས་ཀྱི་དོན་
རང་དོན་ལེའུར་བསྡུས་ནས་བཤད་ལ། ལྟག་ཆོད་བརྟག་པའི་ལེའུའི་དོན་གཞན་དོན་ལེའུའི་ནང་དུ་འདུས་པས་
སོ། ཚད་མ་སྡེ་བདུན་གྱི་ཕྱི་མ་བཞིའི་གཏན་ཚིགས་ཐིགས་པ་དང་། འབྲེལ་བ་བརྟག་པ་གཉིས་རང་དོན་ལེའུ་
ལས་འཕྲོས་ཤིང་། རྩོད་པའི་རིགས་པ་གཞན་དོན་ལེའུ་ལས་འཕྲོས། རྒྱུད་གཞན་སྒྲུབ་པ་མངོན་སུམ་ལེའུ་ལས་
འཕྲོས་པའི་ཕྱིར། ཚད་མ་རྣམ་འགྲེལ་གྱི་ལེའུ་གཉིས་པ་ཚད་མ་གྲུབ་པའི་ལེའུས་ཀུན་བཏུས་མཆོད་བརྗོད་ཀྱི་དོན་
རྒྱས་པར་བཀྲལ་ཏེ་བསྟན་པ་དང་སྟོན་པ་ཚད་མར་སྒྲུབ་པ་ཡིན་པའི་ཕྱིར། །
གསུམ་པ་བརྗོད་བྱའི་དོན་བཤད་པ་ལ། གཞལ་བྱ་རང་གིས་ངེས་པའི་ཐབས་བཤད་པ་དང༌། ངེས་ནས་
གཞན་རྗེས་སུ་འཛིན་པའི་ཐབས་བཤད་པ་གཉིས། དང་བོ་ལ། རྗེས་དཔག་གི་རྟེན་གཏན་ཚིགས་ཀྱི་རྣམ་བཞག་
དང་། བློ་དང་ཚད་མའི་རྣམ་བཞག་བཤད་པ་གཉིས། དང་བོ་ལ། རྟགས་ཀྱི་མཚན་ཉིད་བཤད་པ། དབྱེ་བ་
བཤད་པ། དེ་དག་གི་དོན་ཅུང་ཟད་སྤྲོས་ཏེ་བཤད་པ་དང་གསུམ། དང་བོ་ནི། རྟགས་སུ་བཀོད་པ་རྟགས་ཀྱི་
མཚན་ཉིད། བདག་མེད་ཡིན་ན་རྟགས་ཡིན་པའི་ཁྱབ་སྟེ། བདག་མེད་ཡིན་ན་ཁྱོད་རྟགས་སུ་བཀོད་པའི་སྦྱོར་བ་
ཡོད་པའི་ཁྱབ་པའི་ཕྱིར། གཉིས་པ་ནི། རྟགས་ལ་དབྱེ་ན་རྟགས་ཡང་དག་དང་། ལྟར་སྣང་གཉིས། དང་བོ་
རྟགས་ཡང་དག་ལ་མཚན་ཉིད་དང་དབྱེ་བ་གཉིས་ལས། དང་བོ་ནི། ཚུལ་གསུམ་ཡིན་པ་རྟགས་ཡང་དག་གི་
མཚན་ཉིད་ཡིན་ཏེ། རྩ་བར། ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས་ཞེས་གསུངས་པའི་ཕྱིར། ཚུལ་
གསུམ་ཡོད་དེ། ཕྱོགས་ཆོས་དང་། རྗེས་ཁྱབ། ལྡོག་ཁྱབ་གསུམ་པོ་དེ་ཡིན་པའི་ཕྱིར། དང་བོ་ཕྱོགས་ཆོས་ཀྱི་
མཚན་ཉིད་ཡོད་དེ། ཤེས་འདོད་ཆོས་ཅན་སྐྱོན་མེད་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་
པ་དེ་ཡིན་པའི་ཕྱིར། སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་ཀྱི་མཚན་ཉིད་ཡོད་དེ། སྒྲ་མི་རྟག་པར་སྒྲུབ་
པར་བྱེད་པའི་ཤེས་འདོད་ཆོས་ཅན་སྒྲ་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་དེ་ཡིན་པའི་
ཕྱིར། དེའི་གཞན་ལ་རིགས་འདྲ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་ཞེས་པའི་
ཕྱོགས་ཡོད་དེ། སྒྲ་དེ་ཡིན་པའི་ཕྱིར། སྒྲ་ཆོས་ཅན། ཁྱོད་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་
པའི་ཕྱོགས་ཆོས་ཞེས་པའི་ཕྱོགས་ཡིན་ཏེ། ཁྱོད་བྱས་པའི་རྟགས་ཀྱིས་སྒྲ་མི་རྟགས་པར་སྒྲུབ་པར་བྱེད་པའི་ཤེས་
འདོད་ཆོས་ཅན་སྐྱོན་མེད་ཡིན་པའི་ཕྱིར། །
འདིའི་སྐབས་སུ་སློབ་དཔོན་དབང་ཕྱུག་སྡེ་ན་རེ། དེ་སྒྲུབ་ཀྱི་ཚུལ་དང་བོ་ལ། ཕྱོགས་ཆོས་ཞེས་བཤད་
པའི་མི་འཐད་པར་ཐལ། དེ་ལྟར་བཤད་ན་ཕྱོགས་ཆོས་རྟོགས་ན་བསྒྲུབ་བྱ་རྟོགས་པར་ཐལ་བའི་སྐྱོན་ཡོད་པའི་
ཕྱིར། དེར་ཐལ། ཕྱོགས་ཀྱི་ཆོས་དེ་ཕྱོགས་ཁྱད་ཆོས་ཡིན་པའི་ཕྱིར། ཟེར་བ་ལ་སློབ་དཔོན་ན་རེ། དེའི་སྐྱོན་
མེད་དེ། ཚུལ་དང་བོ་འཆད་པའི་སྐབས་སུ་ཤེས་འདོད་ཆོས་ཅན་ལ་ཕྱོགས་ཀྱི་མིང་གིས་བཏགས་ནས་བཤད་པའི་
• 4 •



ཕྱིར་ཞེས་པ་ལ། སློབ་དཔོན་དབང་ཕྱུག་སྡེ་ན་རེ། མི་འཐད་པར་ཐལ། དེ་ལྟར་བཏགས་པ་ལ་དགེ་བ་མེད་པའི་
ཕྱིར་ཟེར། དེ་ལ་སློབ་དཔོན་ན་རེ། རྟགས་མ་གྲུབ་སྟེ། དེ་ལྟར་བཏགས་པའི་དགེ་བ་ཡོད་པར་མ་ཟད། རྒྱུ་
མཚན་ཡང་ཡོད་པའི་ཕྱིར། དང་བོ་གྲུབ་སྟེ། ཆོས་ཅན་ཐམས་ཅད་ཀྱི་ཆོས། དེ་སྒྲུབ་ཀྱི་རྟགས་ཚུལ་དང་པོ་ཡིན་
ནམ་སྙམ་པའི་དོགས་པ་ཁེགས་པའི་དགེ་བ་ཡོད་པའི་ཕྱིར། གཉིས་པ་གྲུབ་སྟེ། ཕྱོགས་ཀྱི་ཡ་གྱལ་ཞིག་ཡིན་པས་
ཕྱོགས་མིང་གིས་བཏགས་པའི་ཕྱིར། ཚད་མ་མདོ་ལས། བསྡུས་པ་བསྒྲུབ་བྱ་ཡིན་པའི་ཕྱིར། ཆོས་དང་ཆོས་
ཅན་ཁ་ཡར་བ། དངོས་སུ་མིན་ཡང་དེའི་ཕྱོགས་གཅིག། ཡིན་ཕྱིར་བསྒྲུབ་བྱར་བཏགས་ནས་བརྗོད། ཅེས་
གསུངས་པའི་ཕྱིར་དང་། དཔེར་ན། རས་ཡུག་གི་ཕྱོགས་གཅིག་ཚིག་པ་ལ་རས་ཡུག་ཚིག་ཅེས་བརྗོད་པ་བཞིན་
ནོ།། ཡང་སློབ་དཔོན་ན་རེ། ཚུལ་དང་བོ་འཆད་པའི་ཚེ་ན་ཁྱོད་ཀྱིས་ཆོས་ཅན་གྱི་ཆོས་ཞེས་ཆོས་ཅན་རང་མིང་
གིས་སྨྲས་པ་མི་འཐད་པར་ཐལ། མཐུན་དཔེ་ཆོས་ཅན་གྱི་ཆོས་རྟགས་ཚུལ་དང་བོར་ཐལ་བའི་སྐྱོན་ཡོད་པའི་ཕྱིར།
ཟེར་བ་ལ་སློབ་དཔོན་དབང་ཕྱུག་སྡེ་ན་རེ། དེའི་སྐྱོན་དེ་མེད་དེ། ཆོས་ཅན་གྱི་ཆོས་ཞེས་པའི་ཆོས་ཅན་གྱི་སྒྲ་རྩོད་
གཞི་ཁོ་ན་ལ་ཉེ་བའི་ཕྱིར། དེར་ཐལ། ཆོས་ཞེས་བརྗོད་ཙམ་གྱིས་ཀྱང་ཁྱད་གཞི་ཆོས་ཅན་ཞིག་འགྲུབ་ལ།
འདིར་ཆོས་ཅན་གྱི་ཆོས་ཞེས་ཆོས་ཅན་གྱི་སྒྲ་ལྷག་པོ་སྨྲས་པའི་ཕྱིར་ཟེར། འདི་ལ་སློབ་དཔོན་ན་རེ། རིགས་པ་
དེའི་སྒོ་ནས་ཆོས་ཅན་གྱི་ཆོས་ཞེས་པའི་ཆོས་ཅན་གྱི་སྒྲ་རྩོད་གཞི་ཁོ་ན་ལ་གོ་མི་ནུས་པར་ཐལ། མཐུན་དཔེ་ཆོས་
ཅན་ལ་ཡང་ཉེ་བའི་ཕྱིར། དེར་ཐལ། མཐུན་དཔེ་ཆོས་ཅན་དེ། དེ་སྒྲུབ་ཀྱི་སྐབས་ཀྱི་ཆོས་ཅན་ཡིན་པའི་ཕྱིར།
ཡང་སློབ་དཔོན་དབང་ཕྱུག་སྡེ་ན་རེ། ཚུལ་དང་བོ་འཆད་པའི་སྐབས་ཀྱི་ཆོས་ཅན་གྱི་ཆོས་ཞེས་པའི་ཆོས་ཅན་གྱི་
སྒྲ་རྩོད་གཞི་ལས་མཐུན་དཔེ་ལ་མི་འཇུག་པར་ཐལ། དེའི་སྒྲ་མཐུན་དཔེ་ལ་འཇུག་ན་ཚུལ་གཉིས་པ་འཆད་པའི་
གཞུང་དང་ཟློས་པའི་ཕྱིར་ཟེར་བ་ལ། སློབ་དཔོན་ན་རེ་མི་འཐད་དེ། ཚུལ་གཉིས་པ་འཆད་པའི་སྐབས་སུ། དེ་
སྒྲུབ་ཀྱི་རྟགས་མཐུན་ཕྱོགས་མཐའ་དག་ལ་ཡོད་པར་བསྟན་ན། མཐུན་དཔེ་བུམ་པ་ལ་ཡོད་པར་བསྟན་པའི་ཁྱབ་
པ་མི་འཐད། སྔར་བསྟན་ཟིན་པ་སླར་བསྟན་ན་བཟློས་སྐྱོན་འོང་པའི་ཁྱབ་པ་ཡང་མི་འཐད། ཤུགས་ཀྱིས་རྟོགས་
ན་རྟོགས་དཀའ་བའི་སྐྱོན་གསུམ་ཡོད་པའི་ཕྱིར། དང་པོ་གྲུབ་སྟེ། རྟགས་མཐུན་ཕྱོགས་མཐའ་དག་ལ་ཡོད་པར་
རྟོགས་ན་མཐུན་དཔེ་བུམ་པ་ལ་ཡོད་པར་རྟོགས་པའི་ཁྱབ་པ་མི་འཐད་པའི་ཕྱིར། དེར་ཐལ། ཕྱོགས་ཆོས་གྲུབ་
ཀྱང་། བསྒྲུབ་བྱ་མ་གྲུབ་པ་དུ་མ་ཡོད་པའི་ཕྱིར། གཉིས་པ་ལྟར་ན། སློབ་དཔོན་གྱི་ཚུལ་གསུམ་སྟོན་པའི་གཞུང་
ལ་བཟློས་སྐྱོན་ཡོད་པར་འགྱུར་བའི་ཕྱིར། གསུམ་པ་གྲུབ་སྟེ། ཚིག་གིས་མ་ཟིན་པའི་དོན་རྟོགས་དཀའ་བའི་ཕྱིར།
ཞེས་སྐྱོན་བརྗོད་པ་ཡིན་ནོ།། དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པའི་དོན་ཡོད་
དེ། དེ་སྒྲུབ་ཀྱི་ཆོས་ཅན་དུ་འགྲོར་རྒྱུ་དེ་རྟགས་དེ་ཡིན་པ་དང་དེའི་སྟེང་དུ་རྟགས་དེ་ཡོད་པ་གང་རུང་དེ་ཡིན་པའི་
ཕྱིར། དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཞེས་སྨྲས་པའི་དགོས་པ་ཡོད་དེ།
སྦྱོར་བ་བསྐོར་གཅིག་གི་རྟགས་ཀྱི་ངོ་བོ་མེད་ནས་མ་གྲུབ་པའི་གཏན་ཚིགས་དང་། ཆོས་ཅན་གྱི་ངོ་བོ་མེད་ནས་མ་
གྲུབ་པའི་གཏན་ཚིགས། གཞི་རྟགས་ཀྱི་འབྲེལ་བ་མེད་ནས་མ་གྲུབ་པའི་གཏན་ཚིགས། གཞི་རྟགས་ཐ་དད་མེད་
ནས་མ་གྲུབ་པའི་གཏན་ཚིགས། གཞི་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ལྔ་བོ་ཕྱོགས་ཆོས་ཡིན་པ་
སེལ་བའི་དགོས་པ་ཡོད་ཕྱིར། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ལ་འགོད་ཚུལ་དང་མཐུན་པར་ཡོད་པ་
•5 •



ཉིད་ཅེས་སྨྲས་པའི་དགོས་པ་ཡོད་དེ། སྦྱོར་བ་བསྐོར་གཅིག་གི་རྟགས་ཀྱི་ཕྱོགས་གཅིག་ལ་ཆོས་ཅན་མེད་ནས་མ་
གྲུབ་པའི་གཏན་ཚིགས་དང་། ཆོས་ཅན་གྱི་ཕྱོགས་གཅིག་ལ་རྟགས་མེད་ནས་མ་གྲུབ་པའི་གཏན་ཚིགས་གཉིས་པོ་
དེ་སྒྲུབ་ཀྱི་ཕྱོགས་ཆོས་ཡིན་པ་ཁེགས་པའི་ཆེད་ཡིན་པའི་ཕྱིར། དེའི་ཟུར་དུ་ཚད་མས་ངེས་པ་སྨྲས་པའི་དགོས་པ་
ཡོད་དེ། སྦྱོར་བ་བསྐོར་གཅིག་གི་རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་དང་། ཆོས་ཅན་ལ་ཐེ་
ཚོམ་ཟ་ནས་མ་གྲུབ་པའི་གཏན་ཚིགས་དང་། རྟགས་ལ་ཐེ་ཚོམ་ཟ་ནས་མ་གྲུབ་པའི་གཏན་ཚིགས། གཞི་རྟགས་
ཀྱི་འབྲེལ་བ་ལ་ཐེ་ཚོམ་ཟ་ནས་མ་གྲུབ་པའི་གཏན་ཚིགས་དང་། སྔ་རྒོལ་ལ་བལྟོས་ཏེ་མ་གྲུབ་པའི་གཏན་ཚིགས།
ཕྱི་རྒོལ་ལ་བལྟོས་ནས་མ་གྲུབ་པའི་གཏན་ཚིགས། སྔ་རྒོལ་ཕྱི་རྒོལ་གཉིས་ཀ་ལ་བལྟོས་ནས་མ་གྲུབ་པའི་གཏན་
ཚིགས་བཅས་བདུན་པོ་དེ། དེ་སྒྲུབ་ཀྱི་ཕྱོགས་ཆོས་ཡིན་པ་སེལ་བ་ཡིན་པའི་ཕྱིར། །
གཉིས་པ་རྗེས་ཁྱབ་ཀྱི་མཚན་ཉིད་ཡོད་དེ། སྦྱོར་བ་དེ་སྒྲུབ་ཀྱི་བསྒྲུབ་བྱའི་ཆོས་སུ་འགྲོ་རྒྱུ་དང་འབྲེལ་
སྟོབས་ཀྱི་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་དེ་ཡིན་
པའི་ཕྱིར། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱའི་ཆོས་སུ་འགྲོ་རྒྱུའི་དོན་ལྡོག་མི་རྟག་པ་
དང་འབྲེལ་སྟོབས་ཀྱི་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་
དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་རྗེས་ཁྱབ་ཀྱི་མཚན་ཉིད། དེའི་མཚན་ཉིད་ཀྱི་ཟུར་དུ་
ངེས་པ་སྨྲས་པས་ཁྱོད་སྦྱོར་བ་དེ་སྒྲུབ་ཀྱི་འགལ་རྟགས་ཡིན་ན། ཁྱོད་སྦྱོར་བ་དེ་སྒྲུབ་ཀྱི་རྗེས་ཁྱབ་མ་ཡིན་པའི་ཁྱབ་
པ་སོགས་བསྟན་པའི་ཕྱིར། །
གསུམ་པ་ལྡོག་ཁྱབ་ལ་མཚན་ཉིད་ཡོད་དེ། དེ་སྒྲུབ་ཀྱི་བསྒྲུབ་བྱའི་ཆོས་སུ་འགྲོ་རྒྱུ་དང་འབྲེལ་སྟོབས་ཀྱི་དེ་
སྒྲུབ་ཀྱི་མི་མཐུན་ཕྱོགས་ལ་འགོད་ཚུལ་དང་མཐུན་པར་མེད་པ་ཉིད་དུ་ཚད་མས་ངེས་པ་དེ་ཡིན་པའི་ཕྱིར། བྱས་
རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱའི་ཆོས་སུ་འགྲོ་རྒྱུའི་དོན་ལྡོག་མི་རྟག་པ་དང་འབྲེལ་སྟོབས་
ཀྱི་དེ་སྒྲུབ་ཀྱི་མི་མཐུན་ཕྱོགས་ལ་འགོད་ཚུལ་དང་མཐུན་པར་མེད་པ་ཉིད་དུ་ཚད་མས་ངེས་པ་དེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའི་ལྡོག་ཁྱབ་ཀྱི་མཚན་ཉིད། འདིའི་མཚན་ཉིད་ཀྱི་ཟུར་དུ་ངེས་པ་སྨྲས་པའི་
མ་ངེས་པ་རྣམས་སྦྱོར་བ་དེ་སྒྲུབ་ཀྱི་གཏན་ཚིགས་ཡང་དག་ཡིན་པ་སེལ་བའི་ཕྱིར་ཏེ། རྩ་བར། གཏན་ཚིགས་ཀྱི་
ནི་ཚུལ་གསུམ་ལའང་། དེ་ཡི་མ་གྲུབ་ལྡོག་དོན་དང་། འཁྲུལ་བ་ཅན་གྱི་གཉེན་པོར་ནི།། ངེས་པ་བརྗོད་པར་
མཛད་པ་ཡིན། ཞེས་གསུངས་པའི་ཕྱིར། །
གཉིས་པ་དབྱེ་བ་འཆད་པར་རྩ་བར། དེ་ནི་རྣམ་གསུམ་ཉིད་ཅེས་བྱུང་། འདིའི་དོན་བཤད་པ་ལ།
འབྲས་བུའི་རྟགས་བཤད་པ་དང་རང་བཞིན་གྱི་རྟགས་བཤད་པ། མ་དམིགས་པའི་རྟགས་བཤད་པ་གསུམ།
དང་བོ་འབྲས་བུའི་རྟགས་ཡང་དག་བཤད་པ་ལ། རྩ་བར། རྒྱུ་ལ་རང་བཞིན་ཇི་སྙེད་ཅིག། མེད་མ་མི་འབྱུང་
འབྲས་བུ་ནི༎ གཏན་ཚིགས་ཞེས་བྱུང་། འབྲས་རྟགས་ལ་མཚན་ཉིད། དབྱེ་བ། རྟགས་ཆོས་ཀྱི་འབྲེལ་བ་
བཤད་པ་གསུམ། དང་པོ་ནི། དེ་སྒྲུབ་ཀྱི་འབྲས་བུའི་ཚུལ་གསུམ་ཡིན་པ་དེ་སྒྲུབ་ཀྱི་འབྲས་རྟགས་ཡང་དག་གི་
མཚན་ཉིད། གོ་ཐོབ་བྱས་ན། ཁྱོད་དེ་སྒྲུབ་ཀྱི་ཚུལ་གསུམ་ཡིན་པ་གང་ཞིག་ཁྱོད་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་ཀྱི་གཙོ་བོ་གང་ཡིན་པ་བོ་དེ་དང་རྟེན་བྱུང་འབྲེལ་ཡིན་པ་དེ་ཡིན་པའི་ཕྱིར། དེ་སྒྲུབ་ཀྱི་འབྲས་རྟགས་ལ་དབྱེ་
• 6 •



ན། རྒྱུ་དངོས་སྒྲུབ་ཀྱི་འབྲས་རྟགས་ཡང་དག་དང་། རྒྱུ་སྔོན་སོང་སྒྲུབ་ཀྱི་འབྲས་རྟགས་ཡང་དག་དང་། རྒྱུའི་
ཁྱད་པར་སྒྲུབ་ཀྱི་འབྲས་རྟགས་ཡང་དག་དང་། རྒྱུ་སྤྱི་སྒྲུབ་ཀྱི་འབྲས་རྟགས་ཡང་དག་དང་། རྒྱུ་ཆོས་ཀྱིས་དཔག་
གི་འབྲས་རྟགས་ཡང་དག་དང་ལྔ་ཡོད་པའི་ཕྱིར། དང་བོ་ནི་ དུ་ལྡན་ལ་ལ་མེ་ཡོད་པར་སྒྲུབ་པ་ལ་དུ་བ་རྟགས་
སུ་བཀོད་པ་ལྟ་བུ། གཉིས་པ་ཡོད་དེ། དབང་ཤེས་ཀྱི་རྟགས་ཀྱིས་སྔོན་འཛིན་མིག་ཤེས་དེ་རང་གི་དེ་མ་ཐག་རྐྱེན་
སྔོན་དུ་སོང་བར་སྒྲུབ་པ་ལྟ་བུ། གསུམ་པ་ཡོད་དེ། སྔོན་འཛིན་མིག་ཤེས་ལ་རང་གི་དེ་མ་ཐག་རྐྱེན་ལས་གཞན་
པའི་རྒྱུ་ཡོད་པར་སྒྲུབ་པ་ལ། རང་གི་དེ་མ་ཐག་རྐྱེན་ལས་གཞན་པའི་རྒྱུ་མེད་ན་མི་སྐྱེས་ང་འི་དངོས་པོ་རྟགས་སུ་
བཀོད་པ་ལྟ་བུ། བཞི་བ་ཡོད་དེ། ཉེར་ལེན་གྱི་ཕུང་པོ་རང་རྒྱུ་དང་བཅས་པར་སྒྲུབ་པ་ལ། རེ་འགའ་བའི་
དངོས་པོ་རྟགས་སུ་བཀོད་པ་ལྟ་བུ། ལྔ་བ་ཡོད་དེ། ཁ་ནང་བུ་རམ་གང་པའི་སྟེང་དུ་བུར་གཟུགས་ད་ལྟ་བ་ཡོད་
པར་སྒྲུབ་པ་ལ་བུ་རོ་ད་ལྟ་བ་རྟགས་སུ་བཀོད་པ་ལྟ་བུ་ཡིན་པའི་ཕྱིར། གསུམ་པ་ནི། དེ་སྒྲུབ་ཀྱི་འབྲས་རྟགས་
ཡང་དག་ཡིན་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཀྱི་གཙོ་བོ་གང་ཡིན་པ་བོ་དེ་དང་རྟེན་བྱུང་འབྲེལ་ཡིན་
པའི་ཁྱབ་པས། དེའི་འབྲེལ་བ་ལ་རྟེན་བྱུང་འབྲེལ་དགོས་པའི་ཕྱིར།
གཉིས་པ་རང་བཞིན་གྱི་རྟགས་ཡང་དག་འཆད་པར། རྩ་བར། རང་བཞིན་ཡོད་ཙམ་དང་། འབྲེལ་པ་
ཅན་གྱི་ངོ་བོ་ཡང་། ཞེས་བྱུང་། རང་བཞིན་གྱི་རྟགས་ཡང་དག་ལ་མཚན་ཉིད་དང་དབྱེ་བ་གཉིས་ལས་དང་བོ་
ནི། དེ་སྒྲུབ་ཀྱི་རང་བཞིན་གྱི་ཚུལ་གསུམ་ཡིན་པ་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་མཚན་ཉིད། སྒྲ་མི་
རྟག་པར་སྒྲུབ་པར་བྱེད་པའི་རང་བཞིན་གྱི་ཚུལ་གསུམ་ཡིན་པ། སྒྲ་མི་རྟག་པར་སྒྲུབ་པར་བྱེད་པའི་རང་བཞིན་
གྱི་རྟགས་ཡང་དག་གི་མཚན་ཉིད། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་རང་བཞིན་གྱི་ཚུལ་གསུམ་
ཡིན་པ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་རང་བཞིན་གྱི་རྟགས་ཡང་དག་གི་མཚན་ཉིད།
གོ་ཐོབ་བྱས་ན། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་འགྲོ་རྒྱུའི་གཙོ་བོ་མ་ཡིན་དགག་དང་སྒྲུབ་བ་གང་རུང་ཡང་ཡིན། ཁྱོད་དེ་དང་བདག་ཉིད་གཅིག་པའི་
འབྲེལ་བ་གྲུབ་པའི་གཏན་ཚིགས་དེ། ཁྱོད་དེ་སྒྲུབ་ཀྱི་རང་བཞིན་གྱི་གཏན་ཚིགས་ཡང་དག་ཡིན་པའི་མཚན་ཉིད།
དབྱེ་ནི་ཁྱད་པར་བལྟོས་པ་བའི་རང་བཞིན་གྱི་རྟགས་ཡང་དག་དང་། ཁྱད་པར་བཏགས་པ་བའི་རང་བཞིན་གྱི་
རྟགས་ཡང་དག་གཉིས་ལས། དང་བོའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གང་
ཞིག རང་རྟགས་སུ་བཀོད་པའི་ཚིག་གིས་རང་གི་བལྟོས་པ་བྱེད་ཆོས་འཕེན་པའི་བཏགས་ཡོད་དེ་ཡིན་པའི་ཕྱིར།
དབྱེ་ན། བལྟོས་པ་བྱེད་ཆོས་དངོས་སུ་འཕེན་པ་དང་། ཤུགས་ལ་འཕེན་པ་གཉིས་ཡོད་བའི་ཕྱིར། དང་བོ་ཡོད་
དེ། སྒྲ་མི་རྟག་པར་སྒྲུབ་པ་ལ་རྒྱུ་རྐྱེན་ལ་སྐྱེས་པ་རྟགས་སུ་བཀོད་པ་ལྟ་བུ། གཉིས་པ་ནི་སྒྲ་མི་རྟག་པར་སྒྲུབ་པ་ལ་
བྱས་པ་རྟགས་སུ་བཀོད་པ་ལྟ་བུ། གཉིས་པ་ཁྱད་པར་བཏགས་པ་བའི་རང་བཞིན་གྱི་རྟགས་ཡང་དག་གི་མཚན་
ཉིད་ཡོད་དེ། རང་བཞིན་གྱི་རྟགས་ཡང་དག་གང་ཞིག རང་རྟགས་སུ་བཀོད་པའི་ཚིག་གིས་རང་གི་བལྟོས་པ་
བྱེད་ཆོས་མི་འཕེན་པའི་རྫས་ཡོད་དང་། དེའི་ཆར་གཏོགས་ཀྱི་ཆོས་གང་རུང་དེ་ཡིན་པའི་ཕྱིར་ཏེ། དཔེར་ན།
སྒྲ་མི་རྟག་པར་སྒྲུབ་པ་ལ་དངོས་པོ་རྟགས་སུ་བཀོད་པ་ལྟ་བུ་ཡིན་པའི་ཕྱིར། དེ་གཉིས་ཀྱི་ཁྱད་པར་དེ་ལྟར་འཐད་
དེ། རྩ་བར། རང་བཞིན་ཁྱད་པར་བྱེ་བྲག་ལ། བལྟོས་པའམ་འོན་ཏེ་འབའ་ཞིག་པ། བསྒྲུབ་བྱ་སྒྲུབ་པའི་
• 7 •



ཕྱིར་བརྗོད་དེ། འཇུག་ལ་འབྲས་དང་ཡོད་ཉིད་བཞིན།། ཞེས་གསུངས་པའི་ཕྱིར།
གསུམ་པ་མ་དམིགས་པའི་རྟགས་ཡང་དག་བཤད་པ་ལ་མཚན་ཉིད། དབྱེ་བ་གཉིས། དང་བོ་ནི། དེ་
སྒྲུབ་ཀྱི་མ་དམིགས་པའི་ཚུལ་གསུམ་ཡིན་པ་མ་དམིགས་པའི་རྟགས་ཡང་དག་གི་མཚན་ཉིད། གོ་ཐོབ་བྱས་ན།
ཁྱོད་དེ་སྒྲུབ་ཀྱིས་རྟགས་ཡང་དག་གང་ཞིག ཁྱོད་ཀྱི་རྟགས་ཀྱི་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཀྱི་གཙོ་བོ་
མེད་དགག་ཡིན་པ་དེ་ཡིན་པའི་ཕྱིར། དཔེར་ན། སྒྲ་གང་ཟག་གི་བདག་མེད་དུ་སྒྲུབ་པ་ལ་གང་ཟག་གི་བདག་ཏུ་
ཚད་མས་མ་དམིགས་པ་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། དེ་ལ་དབྱེ་ན། མི་སྣང་བ་མ་དམིགས་པའི་
རྟགས་ཡང་དག་དང་། སྣང་རུང་མ་དམིགས་པའི་རྟགས་ཡང་དག་གཉིས། དང་བོ་འཆད་པར། རྩ་བར།
ཚད་མ་རྣམས་ནི་མི་འཇུག་པ། མེད་ལ་མི་འཇུག་འབྲས་བུ་ཅན། ཞེས་བྱུང་། དེ་ལ་མཚན་ཉིད། དབྱེ་བ་
གཉིས། དང་བོ་ནི། དེ་སྒྲུབ་ལ་མི་སྣང་བ་མ་དམིགས་པའི་ཚུལ་གསུམ་ཡིན་པ། དེ་སྒྲུབ་ཀྱི་མི་སྣང་བ་མ་
དམིགས་པའི་རྟགས་ཡང་དག་གི་མཚན་ཉིད། གོ་ཐོབ་བྱས་ན། དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་
ཟག་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་བསྐལ་དོན་ཡང་ཡིན་དེ་སྒྲུབ་ཀྱི་ཚུལ་གསུམ་ཡང་ཡིན་པའི་
གཞི་མཐུན་པར་དམིགས་པ་དེ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་གི་མཚན་ཉིད། གཉིས་
པ་དེ་ལ་དབྱེ་ན། མི་སྣང་བའི་འབྲེལ་ཟླ་མ་དམིགས་པའི་རྟགས་ཡང་དག་དང་། མི་སྣང་བའི་འགལ་ཟླ་དམིགས་
པའི་རྟགས་ཡང་དག་གཉིས་ལས། དང་བོའི་མཚན་ཉིད་ཡོད་དེ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་
ཡང་དག་གང་ཞིག་རང་གི་དངོས་མིང་གི་མཐར་དགག་ཚིག་སྦྱར་མེད་པའི་ཆོས་དེ་ཡིན་པའི་ཕྱིར། དེ་ལ་དབྱེ་ན།
རང་ཡིན་གྱི་རྒྱུ་མ་དམིགས་པ་དང་། ཁྱབ་བྱེད་མ་དམིགས་པ་དང་། རང་བཞིན་མ་དམིགས་པའི་རྟགས་ཡང་
དག་གསུམ། མཚན་གཞི་རིམ་བཞིན། ལྷའི་བར་སྲིད་ངེས་བྱེད་ཀྱི་ཚད་མ་ཚད་མས་མ་དམིགས་པ་དེ། མདུན་
གྱི་གཞི་འདིར་ལྷའི་བར་སྲིད་བསྐལ་དོན་དུ་སོང་བའི་གང་ཟག་གི་རྒྱུད་ཀྱི་ལྷའི་བར་སྲིད་ངེས་བྱེད་ཀྱི་དཔྱད་ཤེས་
དོན་མཐུན་མེད་པར་སྒྲུབ་པའི་རྒྱུ་མ་དམིགས་པ་དང་། ལྷའི་བར་སྲིད་བསྐལ་དོན་དུ་སོང་བའི་གང་ཟག་གིས་
ལྷའི་བར་སྲིད་ཚད་མས་མ་དམིགས་པ་དེ། མདུན་གྱི་གཞི་འདིར་ལྷའི་བར་སྲིད་བསྐལ་དོན་དུ་སོང་བའི་གང་ཟག་
གིས་ལྷའི་བར་སྲིད་ཡོད་ཅེས་དམ་བཅའ་མི་རིགས་པར་སྒྲུབ་པའི་ཁྱབ་བྱེད་མ་དམིགས་པ་དང་རང་བཞིན་མ་
དམིགས་པའི་རྟགས་གཉིས་ཀ་ཡིན་པའི་ཕྱིར། གཉིས་པ་མི་སྣང་བའི་འགལ་ཟླ་དམིགས་པའི་རྟགས་ཡང་དག་ལ་
མཚན་ཉིད་དང་དབྱེ་བ་གཉིས་ལས། དང་བོ་ཡོད་དེ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་
གང་ཞིག མ་ཡིན་དགག་དང་སྒྲིབ་པ་གང་རུང་ཡིན་པ་དེ་ཡིན་པའི་ཕྱིར། དབྱེ་ན་གཉིས་ཡོད།
གཉིས་པ་སྣང་རུང་མ་དམིགས་པའི་རྟགས་ཡང་དག་དེ་ཉིད་འཆད་པ་ལ། རྩ་བར། གཏན་ཚིགས་བྱེ་
བྲག་ལ། ནས། འགའ་ཞིག་མེད་ཅེས་འབྲས་བུ་ཅན། ཞེས་བྱུང་། དེ་ལ་མཚན་ཉིད་དང་དབྱེ་བ་གཉིས།
དང་བོ་ཡོད་དེ། ཁྱོད་དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་
བྱའི་ཆོས་སུ་བཏགས་པའི་དོན་དེ་ཉིད་ཡོད་ན་སྐབས་ཀྱི་རྒོལ་བ་ལ་སྣང་དུ་རུང་བ་དེ་ཡིན་པའི་ཕྱིར། དབྱེ་ན།
འགལ་ཟླ་དམིགས་པའི་རྟགས་ཡང་དག་དང་། འབྲེལ་ཟླ་མ་དམིགས་པའི་རྟགས་ཡང་དག་གཉིས། དང་བོ་ལ་
མཚན་ཉིད་དང་དབྱེ་བ་གཉིས། དང་བོ་ཡོད་དེ། ཁྱོད་དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་
•8 •



གང་ཞིག་མ་ཡིན་དགག་དང་སྒྲིབ་པ་གང་རུང་ཡིན་པ་དེ་ཡིན་པའི་ཕྱིར། གཉིས་པ་དེ་ལ་དབྱེ་ན། འགལ་བའི་
རང་བཞིན་དམིགས་པ་བཞི། འགལ་བའི་འབྲས་བུ་དམིགས་པ་བཞི། འགལ་བའི་ཁྱབ་བྱ་དམིགས་པ་བཞི་
བཅས་བཅུ་གཉིས་ཡོད་པའི་ཕྱིར། དང་བོ་བཞི་ཡོད་དེ། རང་བཞིན་དང་འགལ་བའི་རང་བཞིན་དམིགས་པ་
དང་། རྒྱུ་དང་འགལ་བའི་རང་བཞིན་དམིགས་པ་དང་། འབྲས་བུ་དང་འགལ་བའི་རང་བཞིན་དམིགས་པ་
དང་། ཁྱབ་བྱེད་དང་འགལ་བའི་རང་བཞིན་དམིགས་པ་དང་བཞི་བོ་དེ་ཡིན་པའི་ཕྱིར། མཚན་གཞི་རིམ་བཞིན།
མེ་སྟོབས་ཆེན་པོས་ཁྱབ་བར་གནོན་པའི་ཤར་གཞིར། གྲང་རེག་མེད་པར་སྒྲུབ་པ་ལ་མེ་སྟོབས་ཆེན་པོས་ཁྱབ་པར་
གནོན་པ་རྟགས་སུ་བཀོད་པ་ལྟ་བུ་དང་བོ་དང་། གཞི་དེར་གྲང་འབྲས་སྤུ་ལོང་བྱེད་མེད་པར་སྒྲུབ་པ་ལ་མེ་སྟོབས་
ཆེན་པོས་ཁྱབ་པར་གནོན་པ་དམིགས་པ་རྟགས་སུ་བཀོད་པ་ལྟ་བུ་གཉིས་པ་དང་། གཞི་དེར་གྲང་རྒྱུའི་ནུས་པ་
ཐོགས་མེད་མེད་པར་སྒྲུབ་པ་ལ། མེ་སྟོབས་ཆེན་པོས་ཁྱབ་པར་གནོན་པ་རྟགས་སུ་བཀོད་པ་ལྟ་བུ་གསུམ་པ་དང་།
གཞི་དེར་བ་མོ་རེག་པ་མེད་པར་སྒྲུབ་པ་ལ། མེ་སྟོབས་ཆེན་པོས་ཁྱབ་པར་གནོན་པ་རྟགས་སུ་བཀོད་པ་ལྟ་བུ་བཞི་
བ་ཡིན་པའི་ཕྱིར། དང་པོ་གྲུབ་སྟེ། མེ་སྟོབས་ཆེན་པོ་ནི་དེ་འདྲའི་དགག་བྱའི་ཆོས་སུ་གཏགས་པའི་དོན་གྲང་
རེག་དང་འགལ་བའི་རང་བཞིན་ཡིན་ལ། དེ་དམིགས་པ་རྟགས་སུ་བཀོད་ནས་འགལ་ཟླའི་གྲང་རེག་དེ་ཉིད་མེད་
པར་སྒྲུབ་པས་ན། རང་བཞིན་དང་འགལ་བའི་རང་བཞིན་དམིགས་པ་ཞེས་བཤད་པའི་ཕྱིར། གཉིས་པ་གྲུབ་སྟེ།
གྲང་འབྲས་སྤུ་ལོང་བྱེད་དེ་སྒྲུབ་ཀྱི་དགག་བྱའི་ཆོས་སུ་གཏོགས་པའི་དོན་ཡིན་ལ། དེའི་རྒྱུ་གྲང་རེག་དང་འགལ་
བའི་རང་བཞིན་མེ་དམིགས་པ་རྟགས་སུ་བཀོད་པས་ན། རྒྱུ་དང་འགལ་པའི་རང་བཞིན་དམིགས་པ་ཞེས་བརྗོད་
དོ། གསུམ་པ་ནི་དེ་སྒྲུབ་ཀྱི་དགག་བྱའི་ཆོས་སུ་གཏགས་པའི་དོན་གྲང་རྒྱུའི་ནུས་པ་ཐོགས་མེད་ཀྱི་འབྲས་བུ་གྲང་
རེག་དང་འགལ་བའི་རང་བཞིན་མེ་དམིགས་པ་རྟགས་སུ་བཀོད་པས་ན་དེ་ལྟར་བརྗོད་པའི་ཕྱིར། བཞི་བ་གྲུབ་སྟེ།
བ་མོ་རེག་པ་དེ་སྒྲུབ་ཀྱི་དགག་བྱའི་ཆོས་སུ་གཏོགས་པའི་དོན་ཡིན་ལ། དེའི་ཁྱབ་བྱེད་གྲང་རེག་དང་འགལ་བའི་
རང་བཞིན་མེ་སྟོབས་ཆེན་པོས་ཁྱབ་པར་གནོན་པ་རྟགས་སུ་བཀོད་པས་ན། ཁྱབ་བྱེད་དང་འགལ་བའི་རང་
བཞིན་དམིགས་པ་ཞེས་བརྗོད་པའི་ཕྱིར། གཉིས་པ་འགལ་བའི་འབྲས་བུ་དམིགས་པ་བཞི་ཡོད་དེ། རང་བཞིན་
དང་འགལ་བའི་འབྲས་བུ་དམིགས་པ་དང་། རྒྱུ་དང་འགལ་བའི་འབྲས་བུ་དམིགས་པ་དང༌། འབྲས་བུ་དང་
འགལ་བའི་འབྲས་བུ་དམིགས་པ་དང་། ཁྱབ་བྱེད་དང་འགལ་བའི་འབྲས་བུ་དམིགས་པ་དང་བཞི་པོ་དེ་ཡིན་པའི་
ཕྱིར། རྟགས་སྦྱོར་རིམ་བཞིན་བཀོད་ན། དང་བོ་ནི། དུ་བ་དྲག་འཕྱུར་བ་དང་ལྡན་པའི་ཤར་གཞིར་ཆོས་ཅན།
གྲང་རེག་མེད་དེ། དུ་བ་དྲག་འཕྱུར་བས་ཁྱད་པར་གནོན་པ་དམིགས་པའི་ཕྱིར་ཞེས་པ་ལྟ་བུའོ།། རྟགས་འདི་ལ་
རང་བཞིན་དང་འགལ་བའི་འབྲས་བུ་དམིགས་པ་ཞེས་བརྗོད་པའི་རྒྱུ་མཚན་ཡོད་དེ། འདིའི་རང་བཞིན་ནི་
དགག་བྱའི་ཆོས་སུ་གཏོགས་པའི་གྲང་རེག་ཡིན་ལ། དེ་དང་འགལ་བ་ནི་མེ་ཡིན་ཞིང་། དེའི་འབྲས་བུ་དུ་བ་དྲག་
འཕྱུར་བ་རྟགས་སུ་བཀོད་པས་ན་དེ་ལྟར་བརྗོད་པའི་ཕྱིར། གཉིས་པ་ཡོད་དེ། དེ་འདྲའི་ཤར་གཞིར་ཆོས་ཅན།
གྲང་འབྲས་སྤུ་ལོང་བྱེད་མེད་དེ། དུ་བ་དྲག་འཕྱུར་བའི་ཁྱབ་པར་གནོན་པ་དམིགས་པའི་ཕྱིར། ཞེས་བཀོད་པ་
ལྟ་བུ་དང་། རྟགས་འདི་ལ་རྒྱུ་དང་འགལ་བའི་འབྲས་བུ་དམིགས་པ་ཞེས་བརྗོད་པའི་རྒྱུ་མཚན་ཡོད་དེ། འདིའི་
སྐབས་ཀྱི་རྒྱུ་ནི་དགག་བྱའི་ཆོས་སུ་གཏགས་པའི་དོན་གྱི་གཙོ་བོ་གྲང་འབྲས་སྤུ་ལོང་བྱེད་ཡིན་ལ། དེ་དང་འགལ་
•9 •



བ་ནི་མེ་དང་དེའི་འབྲས་བུ་དུ་བ་དྲག་འཕྱུར་པས་ཁྱབ་བར་གནོན་པ་དམིགས་པ་རྟགས་སུ་བཀོད་པས་ན་དེ་ལྟར་
བརྗོད་པའི་ཕྱིར། གསུམ་པ་ཡོད་དེ། དེ་འདྲའི་ཤར་གཞིར་ཆོས་ཅན། གྲང་རྒྱུའི་ནུས་བ་ཐོགས་མེད་མེད་དེ།
དུ་བ་དྲག་འཕྱུར་བས་ཁྱད་པར་གནོན་པ་དམིགས་པའི་ཕྱིར་ཞེས་བཀོད་པ་ལྟ་བུ་དང༌། རྟགས་འདི་ལ་འབྲས་བུ་
དང་འགལ་བའི་འབྲས་བུ་དམིགས་ཞེས་བརྗོད་པའི་རྒྱུ་མཚན་ཡོད་དེ། གྲང་རྒྱུའི་ནུས་པ་ཐོགས་མེད་ནི་སྐབས་
འདིའི་འབྲས་བུ་ཡིན་ལ། དེ་དང་འགལ་བ་ནི་མེ་དང་དེའི་འབྲས་བུ་དུ་བ་དྲག་འཕྱུར་བ་རྟགས་སུ་བཀོད་པས་ན་
དེ་ལྟར་བརྗོད་པའི་ཕྱིར། བཞི་བ་ཡོད་དེ། དེ་འདྲའི་ཤར་གཞིར་ཆོས་ཅན། བ་མོ་རེག་པ་མེད་དེ། དུ་བ་དྲག་
འཕྱུར་བས་ཁྱབ་པར་གནོན་པའི་ཕྱིར་ཞེས་བཀོད་པ་ལྟ་བུ་དེ་ཡིན་པའི་ཕྱིར། རྟགས་འདི་ལ་ཁྱབ་བྱེད་དང་འགལ་
བའི་རང་བཞིན་དམིགས་པ་ཞེས་བརྗོད་པའི་རྒྱུ་མཚན་ཡོད་དེ། དགག་བྱའི་ཆོས་སུ་གཏོགས་པའི་དོན་བ་མོའི་
རེག་པ་དང་དེའི་ཁྱབ་བྱེད་གྲང་རེག་ལ་བྱས་ནས། དེ་དང་འགལ་བ་ནི་མེ་དང་དེའི་འབྲས་བུ་དུ་བ་དྲུག་འཕྱུར་བ་
རྟགས་སུ་བཀོད་པས་ན་དེ་ལྟར་བརྗོད་པའི་ཕྱིར། གསུམ་པ་འགལ་བའི་ཁྱབ་བྱ་དམིགས་པ་བཞི་ཡོད་དེ། རང་
བཞིན་དང་འགལ་བའི་ཁྱབ་བྱ་དམིགས་པ་དང་། རྒྱུ་དང་འགལ་བའི་ཁྱབ་བྱ་དམིགས་པ་དང་། འབྲས་བུ་དང་
འགལ་བའི་ཁྱབ་བྱ་དམིགས་པ་དང་། ཁྱབ་བྱེད་དང་འགལ་བའི་ཁྱབ་བྱ་དམིགས་པ་དང་བཞི་བོ་དེ་ཡིན་པའི་
ཕྱིར། རྟགས་སྦྱོར་རིམ་བཞིན་འགོད་ཚུལ་ཡོད་དེ། ཙན་དན་གྱི་མེད་སྟོབས་ཆེན་པོས་ཁྱབ་པར་གནོན་པའི་
གཞིར་ཆོས་ཅན། གྲང་རེག་མེད་དེ། ཙན་དན་གྱི་མེ་སྟོབས་ཆེན་པོས་ཁྱབ་པར་གནོན་པ་དམིགས་པའི་ཕྱིར།
ཞེས་པ་ལྟ་བུའི་རྟགས་འདི་ལ་རང་བཞིན་དང་འགལ་བའི་ཁྱབ་བྱ་དམིགས་པ་ཞེས་བརྗོད་པའི་རྒྱུ་མཚན་ཡོད་དེ།
འདིའི་སྐབས་ཀྱི་རང་བཞིན་ནི་གྲང་རེག་ལ་བྱས་ནས་དེ་དང་འགལ་བ་མེ་དང་། དེའི་ཁྱབ་བྱ་ཙན་ཏན་གྱི་མེ་
དམིགས་པ་རྟགས་སུ་བཀོད་པས་ན་དེ་ལྟར་བཤད་པའི་ཕྱིར། གཉིས་པ་ཡོད་དེ། གཞི་དེར་ཆོས་ཅན། གྲང་
འབྲས་སྤུ་ལོང་བྱེད་མེད་དེ། ཙན་དན་གྱི་མེ་སྟོབས་ཆེན་པོས་ཁྱབ་པར་གནོན་པ་དམིགས་པའི་ཕྱིར་ཞེས་པ་ལྟ་བུ་
དང་། འདི་ལ་རྒྱུ་དང་དང་འགལ་བའི་ཁྱབ་བྱ་དམིགས་པ་ཞེས་བརྗོད་པའི་རྒྱུ་མཚན་ཡོད་དེ། དགག་བྱའི་ཆོས་
སུ་གཏོགས་པའི་དོན་གྱི་གཙོ་བོ་གྲང་འབྲས་སྤུ་ལོང་བྱེད་དང་། དེའི་རྒྱུ་གྲང་རེག་ཡིན་ལ་དེ་དང་འགལ་བ་ནི་མེ་
དང་དེའི་ཁྱབ་བྱ་ཙན་དན་གྱི་མེ་སྟོབས་ཆེན་པོས་ཁྱབ་བར་གནོན་པ་དམིགས་པ་རྟགས་སུ་བཀོད་པས་ན་དེ་ལྟར་
བརྗོད་པའི་ཕྱིར། གསུམ་པ་ཡོད་དེ། དེ་འདྲའི་གཞི་དེར་ཆོས་ཅན། གྲང་རྒྱུའི་ནུས་པ་ཐོགས་མེད་མེད་དེ།
ཙན་དན་གྱི་མེ་སྟོབས་ཆེན་པོས་ཁྱབ་པར་གནོན་པ་དམིགས་པའི་ཕྱིར་ཞེས་པ་ལྟ་བུ། རྟགས་འདི་ལ་འབྲས་བུ་
དང་འགལ་བའི་ཁྱབ་བྱ་དམིགས་པ་ཞེས་བརྗོད་པའི་རྒྱུ་མཚན་ཡོད་དེ། འདིའི་འབྲས་བུ་ནི་གྲང་རྒྱུའི་ནུས་པ་
ཐོགས་ཀྱི་འབྲས་བུ་གྲང་རེག་ཡིན་ལ། དེ་དང་འགལ་བ་མེ་ལ་བྱས་ནས་དེའི་ཁྱབ་བྱ་ཙན་དན་གྱི་མེ་སྟོབས་ཆེན་
པོས་ཁྱབ་པར་གནོན་པ་རྟགས་སུ་བཀོད་པས་ན་དེ་ལྟར་བརྗོད་པའི་ཕྱིར། བཞི་བ་ཡོད་དེ། དེ་འདྲའི་གཞི་དེར་
ཆོས་ཅན། བ་མོ་རེག་པ་མེད་དེ། ཙན་དན་གྱི་མེ་སྟོབས་ཆེན་པོས་ཁྱབ་པར་གནོན་པ་དམིགས་པའི་ཕྱིར་ཞེས་པ་
ལྟ་བུ། རྟགས་འདི་ལ་ཁྱབ་བྱེད་དང་འགལ་བའི་ཁྱབ་བྱ་དམིགས་པ་ཞེས་བརྗོད་པའི་རྒྱུ་མཚན་ཡོད་དེ། འདིའི་
ཁྱབ་བྱེད་ནི་དགག་བྱའི་ཆོས་སུ་གཏགས་པའི་དོན་བ་མོ་རེག་པའི་ཁྱབ་བྱེད་གྲང་རེག་ཡིན་ལ། དེ་དང་འགལ་བ་
ནི་མེ་དང་དེའི་ཁྱབབྱ་ཙན་དན་གྱི་མེ་སྟོབས་ཆེན་པོ་རྟགས་སུ་བཀོད་པས་ན་དེ་ལྟར་བརྗོད་པའི་ཕྱིར།
• 10 •



གཉིས་པ་འབྲེལ་ཟླ་མ་དམིགས་པའི་རྟགས་ཡང་དག་ལ་མཚན་ཉིད་དབྱེ་བ་གཉིས། དང་བོ་ནི། རང་
རྟགས་སུ་བཀོད་པའི་སྦྱོར་བའི་དགག་བྱའི་ཆོས་སུ་གཏགས་པའི་དོན་གྱི་འབྲེལ་ཡུལ་གྱི་ཟླ་བོ་མ་དམིགས་པ་རྟགས་
སུ་བཀོད་པའི་སྦྱོར་བའི་ཚུལ་གསུམ་ཡིན་པ་དེ་ཡིན་པའི་ཕྱིར། གཉིས་པ་དེ་ལ་དབྱེ་ན། རྒྱུ་མ་དམིགས་པ་དང་།
ཁྱབ་བྱེད་མ་དམིགས་པ་དང་། རང་བཞིན་མ་དམིགས་པ་དང་། དངོས་འབྲས་མ་དམིགས་པ་དང་བཞི་ཡོད་
པའི་ཕྱིར། དང་བོ་ནི་དཔེར་ན། མཚན་མོའི་རྒྱ་མཚོར་དུ་བ་མེད་པར་སྒྲུབ་པ་ལ་མེ་མེད་པ་རྟགས་སུ་བཀོད་པ་ལྟ་
བུ་དང་། གཉིས་པ་ནི། ཤིང་གིས་དབེན་པའི་བྲག་ལྗོང་ན་ཆོས་ཅན། ཤིང་ཤ་བ་མེད་དེ། ཤིང་ཚད་མས་མ་
དམིགས་པའི་ཕྱིར་ཞེས་པ་ལྟ་བུ་དང་། གསུམ་པ་ཡོད་དེ། གང་ཟག་གི་བདག་ཏུ་ཚད་མས་མ་དམིགས་པའི་
རྟགས་ཀྱིས་བུམ་པ་གང་ཟག་གི་བདག་མེད་དུ་སྒྲུབ་པ་ལྟ་བུའོ།། བཞི་བ་ཡོད་དེ། མེ་སྟོབས་ཆེན་པོས་ཁྱད་པར་
གནོན་པའི་གཞིར་གྲང་རྒྱུའི་ནུས་པ་ཐོགས་མེད་མེད་པར་སྒྲུབ་པ་ལ་གྲང་རེག་མེད་པ་རྟགས་སུ་བཀོད་པ་ལྟ་བུ་ཡིན་
པའི་ཕྱིར། འདི་རྣམས་ལ་རིམ་བཞིན་དེ་སྒྲུབ་ཀྱི་དགག་བྱའི་ཆོས་སུ་གཏོགས་པའི་དོན་གྱི་གཙོ་བོ་གང་ཡིན་པ་བོ་
དེའི་རྒྱུ་དང་། ཁྱབ་བྱེད། རང་བཞིན། དངོས་འབྲས་མ་དམིགས་པ་རྟགས་སུ་བཀོད་པས་ན། རྒྱུ་དང་།
ཁྱབ་བྱེད། རང་བཞིན། དངོས་འབྲས་མ་དམིགས་པ་རྣམས་སུ་བརྗོད་པའི་ཕྱིར།
གཞན་ཡང་རྟགས་ཡང་དག་དེ་ལ་དབྱེ་ཚུལ་དུ་མ་ཡོད་དེ། འབྲས་རང་མ་དམིགས་པའི་རྟགས་གསུམ་
བཤད་ཟིན་ལ། བསྒྲུབ་བྱའི་སྒོ་ནས་དངོས་སྟོབས་ཀྱི་རྟགས་ཡང་དག་སོགས་གསུམ་དུ་དབྱེ་བ་དང་། བསྒྲུབ་བྱའི་
ཆོས་ཀྱི་སྒོ་ནས་དོན་སྒྲུབ་ཀྱི་རྟགས་ཡང་དག་སོགས་གསུམ་དུ་དབྱེ་བ་དང་། དགག་རྟགས་དང་སྒྲིབ་རྟགས་གཉིས་
སུ་དབྱེ་བ་རྣམས་སུ་ཡོད་པའི་ཕྱིར། དང་བོ་ལ། དངོས་སྟོབས་ཀྱི་རྟགས་ཡང་དག་དང་། གྲགས་པའི་རྟགས་
ཡང་དག་དང་། ཡིད་ཆེས་ཀྱི་རྟགས་ཡང་དག་གསུམ་ལས། དང་བོའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་
རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱིས་དངོས་ཀྱི་བསྒྲུབ་བྱ་དངོས་སྟོབས་ཀྱི་ཚད་མས་དཔག་
པར་བྱ་བ་དེ་ཡིན་པའི་ཕྱིར། དཔེར་ན་སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར།
གཉིས་པ་གྲགས་པའི་རྟགས་ཡང་དག་གི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག་ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡིན་ན་སྐབས་བབས་ཀྱི་རྒོལ་བ་འདོད་པའི་བཞག་ཙམ་ཡིན་པ་དེ་ཡིན་
པའི་ཕྱིར། དཔེར་ན། རི་བོང་ཅན་ཟླ་སྒྲའི་བརྗོད་རུང་དུ་སྒྲུབ་པ་ལ་རྟོགས་ཡུལ་ན་ཡོད་པ་རྟགས་སུ་བཀོད་པ་ལྟ་
བུ་དང་། འདིའི་འདོད་པའི་བཞག་ཙམ་ནི་རྟོག་པས་བཏགས་ཙམ་ལ་མི་བྱེད་དེ། གཞན་དུ་ན་བྱས་པ་སྒྲ་རྟག་
སྟོང་དུ་སྒྲུབ་པའི་གྲགས་རྟགས་སུ་ཐལ་བའི་ཕྱིར། གསུམ་པ་ཡིད་ཆེས་ཀྱི་རྟགས་ཡང་དག་གི་མཚན་ཉིད་ཡོད་དེ།
ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་གཙོ་བོ་ཤིན་ལྐོག་
ཡིན་པ་དེ་ཡིན་པའི་ཕྱིར། དཔེར་ན། སྦྱིན་པའི་ལོངས་སྤྱོད་ཁྲིམས་ཀྱི་སྡེ་ཞེས་པའི་ལུང་། རང་གི་བསྟན་བྱའི་
དོན་ལ་མི་བསླུ་བར་སྒྲུབ་པ་ལ་དཔྱད་གསུམ་གྱི་དག་པའི་ལུང་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། །
གཉིས་པ་མཐུན་ཕྱོགས་ལ་འཇུག་ཚུལ་གྱི་སྒོ་ནས་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་
དང་མཐུན་ཕྱོགས་ལ་རྣམ་གཉིས་སུ་འཇུག་པའི་རྟགས་ཡང་དག་གཉིས་ཡོད་པའི་ཕྱིར། དང་བོ་ཡོད་དེ། བྱས་པ་
དེ་སྒྲ་མི་རྟག་པར་སྒྲུབ་པར་བྱེད་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་ཡིན་པའི་ཕྱིར།
· 11 ，



བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་བར་བྱེད་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་
དག་ཡིན་ཏེ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག་དེ་སྒྲུབ་ཀྱི་མཐུན་ཕྱོགས་ཡིན་ན་ཁྱོད་ཡིན་པའི་ཁྱབ་པའི་
ཕྱིར། གཉིས་པ་ཡོད་དེ། རྩོལ་བྱུང་དེ་དུང་སྒྲ་མི་རྟག་པར་སྒྲུབ་པར་བྱེད་པའི་རྣམ་གཉིས་སུ་འཇུག་པའི་རྟགས་
ཡང་དག་ཡིན་པའི་ཕྱིར། རྩོལ་བྱུང་ཆོས་ཅན། ཁྱོད་དུང་སྒྲ་མི་རྟག་པར་སྒྲུབ་པར་བྱེད་པའི་མཐུན་ཕྱོགས་ལ་
རྣམ་གཉིས་སུ་འཇུག་པའི་རྟགས་ཡང་དག་ཡིན་ཏེ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་མཐུན་
ཕྱོགས་ལ་ཁྱོད་ཡིན་མིན་གཉིས་ཡོད་པའི་ཕྱིར། །
གསུམ་པ་བསྒྲུབ་བྱའི་ཆོས་ཀྱི་སྒོ་ནས་དབྱེ་ན་གསུམ་ཡོད་དེ། དེ་སྒྲུབ་ཀྱི་དོན་འབའ་ཞིག་སྒྲུབ་ཀྱི་རྟགས་
ཡང་དག་དང་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག དོན་དང་ཐ་སྙད་གཉིས་ཀ་སྒྲུབ་ཀྱི་རྟགས་ཡང་དག་
དང་གསུམ་པོ་དེ་ཡིན་པའི་ཕྱིར། དང་བོའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་མཚན་ཉིད་ཡིན་པའི་གཞི་མཐུན་པ་
མེད་ལ་མཚོན་བྱ་ཡིན་པའི་གཞི་མཐུན་པ་ཡོད་པ་དེ་ཡིན་པའི་ཕྱིར། དཔེར་ན། སྒྲ་སྐད་ཅིག་མར་སྒྲུབ་པ་ལ་བྱས་
པ་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། གཉིས་པའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་རྟགས་ཡང་དག་
གང་ཞིག་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་མཚོན་བྱ་ཡིན་པའི་གཞི་
མཐུན་པ་ཡོད་ལ། མཚན་ཉིད་ཡིན་པའི་གཞི་མཐུན་པ་མེད་པ་དེ་ཡིན་པའི་ཕྱིར། དཔེར་ན་སྒྲ་མི་རྟག་པར་སྒྲུབ་
པ་ལ་སྐད་ཅིག་མ་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། གསུམ་པའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་
རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་མཚན་ཉིད་ཡིན་
པའི་གཞི་མཐུན་ཡོད་ལ་མཚོན་བྱ་ཡིན་པའི་གཞི་མཐུན་པ་ཡོད་པ་དེ་ཡིན་པའི་ཕྱིར། དཔེར་ན། སྒྲ་མི་རྟག་པར་
སྒྲུབ་པར་བྱས་པ་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། འཇོག་ཚུལ་གཉིས་པའི་དབང་དུ་བྱས་ན། དོན་
སྒྲུབ་ཀྱི་རྟགས་ཡང་དག་གི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་
ཀྱི་བསྒྲུབ་བྱའི་ཆོས་ཀྱི་དོན་གྲུབ་མ་ཟིན་པ་དེ་ཡིན་པའི་ཕྱིར། དཔེར་ན། སྒྲ་མི་རྟག་པར་སྒྲུབ་པ་ལ་བྱས་པ་རྟགས་
སུ་བཀོད་པ་ལྟ་བུ་དེ་ཡིན་པའི་ཕྱིར། ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་གི་མཚན་ཉིད་ཡོད་དེ། ཁྱོད་དེ་
སྒྲུབ་ཀྱི་རྟགས་ཡང་དག་གང་ཞིག རང་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་ཤེས་འདོད་ཆོས་
ཅན་གྱི་སྟེང་དུ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དོན་གྲུབ་ཟིན་པ་དེ་ཡིན་པའི་ཕྱིར། དཔེར་ན། སྒྲ་མི་རྟག་པར་སྒྲུབ་
པ་ལ་སྐད་ཅིག་མ་རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། གསུམ་པ་སླ། འདིའི་དོན་འབའ་ཞིག་སྒྲུབ་མེད་དེ།
དོན་སྒྲུབ་ཡིན་ན་དོན་དང་ཐ་སྙད་གཉིས་ཀ་སྒྲུབ་ཡིན་པའི་ཁྱབ་པོ། འདིའི་དོན་གྲུབ་ཟིན་མ་ཟིན་ནི་དོན་ལྡོག་གི་
དོན་ལ་མི་བྱའོ།།
བཞི་བ་ལ། དགག་རྟགས་དང་སྒྲིབ་རྟགས་གཉིས་ལས་དང་བོའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་
རྟགས་ཡང་དག་གང་ཞིག ཁྱོད་ཀྱི་རྟགས་ཀྱི་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཀྱི་གཙོ་བོ་ཡང་ཡིན་མ་དགག་
ཡིན་པའི་གཞི་མཐུན་པ་མི་སྲིད་པ་དེ་ཡིན་པའི་ཕྱིར། དཔེར་ན། སྒྲ་བདག་མེད་དུ་སྒྲུབ་པ་ལ་བྱས་པ་རྟགས་སུ་
• 12 •



བཀོད་པ་ལྟ་བུ་དེ་ཡིན་པའི་ཕྱིར། གཉིས་པ་སྒྲིབ་རྟགས་ཡང་དག་གི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་རྟགས་
ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་གཙོ་བོ་ཡང་ཡིན་མ་ཡིན་དགག་དང་སྒྲིབ་
པ་གང་རུང་ཡིན་པའི་གཞི་མཐུན་པ་སྲིད་པ་དེ་ཡིན་པའི་ཕྱིར། དཔེར་ན། སྒྲ་མི་རྟག་པར་སྒྲུབ་པ་ལ་བྱས་པ་
རྟགས་སུ་བཀོད་པ་ལྟ་བུ་དེ་ཡིན་པའི་ཕྱིར། །
དབྱེ་བའི་སྐབས་སུ་རྟགས་ཡང་དག་དེ་ལ་གསུམ་དུ་གྲངས་ངེས་པར་སྒྲུབ་པ་ལ། གཞན་དག་ན་རེ།
རྟགས་ཡང་དག་དེ་ལ་གསུམ་དུ་གྲངས་མ་ངེས་པར་ཐལ། ནས་ས་ཆུ་ལུད་དྲོད་གཤེར་རྣམས་དུས་དང་འཚམ་པར་
ཚོགས་པའི་ཞིང་དེ། དེ་འདྲིའི་དཔྱིད་དུས་ཀྱི་ཞིང་དེར་རང་འབྲས་ནས་མྱུག་སྐྱེ་རུང་དུ་སྒྲུབ་པར་བྱེད་པའི་འབྲས་
རང་མ་དམིགས་པའི་རྟགས་ཡང་དག་གསུམ་པོའི་གང་རུང་མ་ཡིན་པ་གང་ཞིག དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། ཞེས་པའི་རྩོད་པའི་ལན་འཆད་པར། རྩ་བར། རྒྱུ་ཚོགས་པ་ལས་འབྲས་སྐྱེ་བར། རྗེས་སུ་དཔོག་
པ་གང་ཡིན་པ། དོན་གཞན་ལ་ནི་མི་བལྟོས་ཕྱིར། དེ་ནི་རང་བཞིན་ཡིན་པར་བརྗོད།། ཅེས་པའི་སྐབས་སུ་སྐྱེ་
རུང་དུ་སྒྲུབ་པའི་རང་བཞིན་གྱི་རྟགས་ཡང་དག་ཡིན་པའི་ལན་མཛད་པ་ལ། ཁོ་ན་རེ། ནས་ས་ཆུ་ལུད་དྲོད་
གཤེར་རྣམས་དུས་དང་འཚམ་པར་ཚོགས་པའི་ཞིང་དེ། དེ་འདྲའི་དཔྱིད་དུས་ཀྱི་ཞིང་དེར་རང་འབྲས་ནས་མྱུག་
སྐྱེ་ངེས་སུ་སྒྲུབ་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར་ཟེར་བ་ལ། རྩ་བར། ཚོགས་པའི་འབྲས་
སུ་ནུས་པ་རྣམས། འགྱུར་བ་དང་འབྲེལ་འབྲས་བུ་ལ། མ་ངེས་པ་ནི་ཉིད་ཡིན་ཏེ། འགེགས་བྱེད་པ་དག་སྲིད་
ཕྱིར་རོ།། ཞེས་སྐྱེ་ངེས་སུ་སྒྲུབ་པའི་མ་ངེས་པ་ཡིན་པའི་ལན་མཛད་དོ།། ཡང་གཞན་དག་ན་རེ། རྟགས་ཡང་
དག་དེ་ལ་གསུམ་དུ་གྲངས་མ་ངེས་བར་ཐལ། བུ་རོ་ད་ལྟ་བ་དེ་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟ་
བ་ཡོད་པར་སྒྲུབ་པར་བྱེད་པའི་རྟགས་ཡང་དག་ཡིན་པ་གང་ཞིག དེ་སྒྲུབ་ཀྱི་འབྲས་རང་མ་དམིགས་པའི་རྟགས་
ཡང་དག་གསུམ་པོའི་གང་རུང་མ་ཡིན་པའི་ཕྱིར། དང་བོ་གྲུབ་སྟེ། བུ་རོ་ད་ལྟ་བའི་རྟགས་ཀྱིས་ཁ་ནང་བུ་རམ་
གོང་བུའི་སྟེང་དུ་བུར་གཟུགས་ད་ལྟ་བ་ཡོད་པར་རྟོགས་པའི་རྗེས་དཔག་སྐྱེས་པ་ཡོད་པའི་ཕྱིར། ཞེས་རྩོད་པའི་
ལན་འཆད་པར། རྩ་བར། ཚོགས་པ་གཅིག་ལ་རག་ལས་པའི།། གཟུགས་ལ་སོགས་པ་རོས་རྟོགས་པ། རྒྱུ་
ཆོས་རྗེས་སུ་དཔག་པ་སྟེ། དུ་བས་ཤིང་གང་འགྱུར་བ་བཞིན།། ཞེས་སོགས་ཀྱིས་དེ་འདྲའི་རྗེས་དཔག་བུ་རོ་ད་ལྟ་
བའི་རྟགས་ཀྱིས་ཁ་ནང་བུ་རམ་གོང་བུའི་སྟེང་དུ། བུ་རོ་སྔ་མའི་བུར་གཟུགས་ཕྱི་མ་བསྐྱེད་པའི་ནུས་པ་ཡོད་པར་
སྒྲུབ་པའི་རྒྱུ་ཆོས་རྗེས་དཔག་གི་འབྲས་རྟགས་ལ་བརྟེན་ནས་སྐྱེ་བ་ཡིན་གྱི། ཁྱོད་ཀྱིས་བཀོད་པའི་རྟགས་དེ་ལ་
བརྟེན་ནས་དངོས་སུ་སྐྱེ་བ་མ་ཡིན་པས་སྐྱོན་མེད་པའི་ལན་མཛད་དོ། །
གཉིས་པ་ལྡོག་ཕྱོགས་གཏན་ཚིགས་ལྟར་སྣང་འཆད་པར། རྩ་བར། གཏན་ཚིགས་ལྟར་སྣང་དེ་ལས་
གཞན། ཞེས་བྱུང་། དེའི་དོན་བཤད་པ་ལ། སྦྱོར་བ་སྐོར་གཅིག་གི་གཏན་ཚིགས་ལྟར་སྣང་ལ་མཚན་ཉིད་དང་
དབྱེ་བ་གཉིས་ལས། དང་བོ་མཚན་ཉིད་ཡོད་དེ། སྦྱོར་བ་སྐོར་གཅིག་གི་ཚུལ་གསུམ་མ་གྲུབ་པའི་གཏན་ཚིགས་
དེ་གསུམ་ཡིན་པའི་ཕྱིར། དེ་ལ་དབྱེ་ན་གསུམ་ཡོད་དེ། འགལ་རྟགས་དང་མ་ངེས་པའི་རྟགས། མ་གྲུབ་པའི་
གཏན་ཚིགས་དང་གསུམ་ཡོད་པའི་ཕྱིར། དང་བོ་འགལ་རྟགས་ལ་མཚན་ཉིད་དབྱེ་བ་གཉིས་ལས། དང་བོ་ཡོད་
དེ། ཁྱོད་སྦྱོར་བ་དེ་སྒྲུབ་ཀྱི་ཕྱོགས་ཆོས་གང་ཞིག་ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་
，
སསར
• 13 •



ཀྱི་རྟགས་ཀྱིས་དེ་སྒྲུབ་ཀྱི་དངོས་ཁྱབ་ཕྱིན་ཅི་ལོག་ཏུ་ངེས་པ་དེ་ཡིན་པའི་ཕྱིར། གཉིས་པ་དེ་ལ་དབྱེ་ན། ཆོས་ཀྱི་
ངོ་བོ་སྒྲུབ་པའི་འགལ་རྟགས་དང་། ཆོས་ཀྱི་ཁྱད་པར་སྒྲུབ་པའི་འགལ་རྟགས་དང་། ཆོས་ཅན་གྱི་ངོ་བོ་སྒྲུབ་པའི་
འགལ་རྟགས་དང་། ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་དང་བཞི་ཡོད་པའི་ཕྱིར། གཉིས་པ་ནི། སྒྲ་
རྟག་པར་སྒྲུབ་པ་ལ་བྱས་བ་རྟགས་སུ་བཀོད་པ་ལྟ་བུ་དང་། གཉིས་པ་ནི། གྲངས་ཅན་པས་སངས་རྒྱས་པ་ལ།
མིག་སོགས་ཆོས་ཅན། འདུས་པ་མ་ཡིན་པའི་ཡུལ་ཅན་གྱི་དོན་བྱེད་དེ། འདུས་བསགས་ཡིན་པའི་ཕྱིར་ཞེས་
བཀོད་པ་ལྟ་བུ་དང་། གསུམ་པ་ནི། བྱེ་བྲག་པས་སངས་རྒྱས་པ་ལ། དངོས་གྱུར་གྱི་ནམ་མཁའ་རྟག་པར་སྒྲུབ་
པ་ལ་དོན་བྱེད་ནུས་སྟོང་རྟགས་སུ་བཀོད་པ་ལྟ་བུ་དང་། བཞི་བ་ནི། གྲངས་ཅན་པས་སངས་རྒྱས་པ་ལ། མིག་
སོགས་འདུས་པ་མ་ཡིན་པའི་དོན་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར་ཞེས་བཀོད་པ་
ལྟ་བུའོ།། བྱས་པ་དེ་སྒྲ་རྟག་པར་སྒྲུབ་པའི་ཆོས་ཀྱི་ངོ་བོ་འགོག་པའི་འགལ་རྟགས་སུ་གསུངས་པ་ནི། དེ་སྒྲུབ་ཀྱི་
ཆོས་ཀྱི་ངོ་བོ་འགོག་བྱེད་དང་འགལ་རྟགས་གཉིས་ཀ་ཡིན་པ་ལ་དགོངས་སོ།།
གཉིས་པ་སྦྱོར་བ་བསྐོར་གཅིག་གི་མ་ངེས་པའི་གཏན་ཚིགས་ལ་མཚན་ཉིད་དང་དབྱེ་བ་གཉིས་ལས། དང་
བོ་ནི། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་དེ་སྒྲུབ་ལ་ཕྱོགས་ཅན་དུ་སོང་བའི་གང་ཟག་གིས་ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཁྱབ་པ་རྣལ་མ་དང་ཕྱིན་ཅི་ལོག་གང་དུ་ཡང་མ་ངེས་པ་དེ་ཡིན་པའི་ཕྱིར། དེ་ལ་དབྱེ་ན།
ཐུན་མོང་མ་ཡིན་པའི་མ་ངེས་པའི་གཏན་ཚིགས་དང་། ཐུན་མོང་གི་མ་ངེས་པའི་གཏན་ཚིགས་གཉིས་ལས་དང་
བོའི་མཚན་ཉིད་ཡོད་དེ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག རང་ཕྱོགས་ཆོས་ཅན་དུ་སོང་བའི་གང་ཟག་གིས་
ཁྱོད་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་ལ་ཡང་འཇུག་པར་མ་ངེས་བའི་གཏན་ཚིགས་ཡིན་པ་དེ་ཡིན་
པའི་ཕྱིར། དཔེར་ན། སྒྲ་མི་རྟག་པར་སྒྲུབ་པ་ལ་ཉན་བྱ་རྟགས་སུ་བཀོད་པ་ལྟ་བུ་དང་། གཉིས་པ་ཐུན་མོང་གི་
མ་ངེས་པ་ལ་མཚན་ཉིད་དབྱེ་བ་གཉིས་ལས། དང་བོ་མཚན་ཉིད་ནི། ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་
གང་ཞིག དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་མཐུན་ཕྱོགས་མི་མཐུན་ཕྱོགས་གང་རུང་ལ་
འཇུག་པར་ངེས་པའི་གཏན་ཚིགས་ཡིན་པ་དེ་ཡིན་པའི་ཕྱིར། དེ་ལ་དབྱེ་ན་ཐུན་མོང་བའི་དངོས་དང་ལྷག་ལྡན་
གྱི་མ་ངེས་པ་གཉིས་ཡོད། རྟགས་སྦྱོར་རིམ་བཞིན་བཀོད་ན། དང་བོ་ནི་དཔེར་ན། དུང་སྒྲ་ཆོས་ཅན། རྩོལ་
བྱུང་ཡིན་ཏེ། བྱས་པ་ཡིན་པའི་ཕྱིར། ཞེས་པ་ལྟ་བུ། གཉིས་པ་ནི་དཔེར་ན། ཀུན་མཁྱེན་བསྐལ་དོན་དུ་སོང་
བའི་གང་ཟག་གི་ངོར། ངག་སྨྲ་བའི་གང་ཟག་ཕ་རོལ་པོ་ཆོས་ཅན། ཀུན་མཁྱེན་མ་ཡིན་ཏེ། ངག་སྨྲ་བའི་ཕྱིར་
ཞེས་བཀོད་པ་ལྟ་བུའོ། །
གསུམ་པ་སྦྱོར་བ་སྐོར་གཅིག་གི་མ་གྲུབ་པའི་རྟགས་ལ་མཚན་ཉིད་དབྱེ་བ་གཉིས། དང་བོ་ཡོད་དེ། སྦྱོར་
བ་དེ་སྒྲུབ་ཀྱི་ཕྱོགས་ཆོས་མ་གྲུབ་པའི་གཏན་ཚིགས་ཡིན་པ་དེ་ཡིན་པའི་ཕྱིར། དེ་ལ་དབྱེ་ན། བཅུ་བཞི་དང་དགུ་
དང་བདུན་དུ་དབྱེ་བ་སོགས་ཡོད་པའི་དང་བོ་བཅུ་བཞི་ཡོད་དེ། དོན་ལ་བལྟོས་ཏེ་མ་གྲུབ་པའི་གཏན་ཚིགས་ལྔ་
དང་། བློ་ལ་བལྟོས་ཏེ་མ་གྲུབ་པའི་གཏན་ཚིགས་དྲུག རྒོལ་བ་ལ་བལྟོས་ཏེ་མ་གྲུབ་པའི་གཏན་ཚིགས་གསུམ་
རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཆོས་ཅན་གྱི་ངོ་བོ་མེད་ནས་མ་གྲུབ་པ་དང་། རྟགས་ཀྱི་ངོ་བོ་མེད་
ནས་མ་གྲུབ་པ་དང་། གཞི་རྟགས་ཀྱི་འབྲེལ་བ་མེད་ནས་མ་གྲུབ་པ་དང་། རྟགས་ཀྱི་ཕྱོགས་གཅིག་ལ་ཆོས་ཅན་
• 14 •



མེད་ནས་མ་གྲུབ་པ་དང་། ཆོས་ཅན་གྱི་ཕྱོགས་གཅིག་ལ་རྟགས་མེད་ནས་མ་གྲུབ་པའི་གཏན་ཚིགས་དང་ལྔ་བོ་དེ་
ཡིན་པའི་ཕྱིར། དེ་དག་གི་མཚན་གཞི་རིམ་བཞིན། རི་བོང་རྭ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པ་
དང་། སྒྲ་མི་རྟག་པར་སྒྲུབ་པ་ལ་རི་བོང་རྭ་རྟགས་སུ་བཀོད་པ་དང་། སྒྲ་མི་རྟག་པར་སྒྲུབ་པ་ལ་མིག་ཤེས་ཀྱི་
བཟུང་བྱ་དང་། སྒྲ་མི་རྟག་པར་སྒྲུབ་བ་ལ་རྩོལ་བྱུང་དང་། སྒྲ་མི་རྟག་པར་སྒྲུབ་པ་ལ་ཆོས་ཡིན་ཀྱང་སྐད་ཅིག་མ་
མ་ཡིན་པ་རྟགས་སུ་བཀོད་པ་ལྟ་བུ་རྣམས་ཡིན་པའི་ཕྱིར། གཉིས་པ་བློ་ལ་བལྟོས་ནས་མ་གྲུབ་པའི་གཏན་ཚིགས་
དྲུག་ཡོད་དེ། ཐེ་ཚོམ་ཟ་ནས་མ་གྲུབ་པའི་གཏན་ཚིགས་གསུམ་དང་ཤེས་འདོད་མེད་ནས་མ་གྲུབ་གསུམ་དང་དྲུག་
པོ་དེ་ཡིན་པའི་ཕྱིར། དང་བོ་གསུམ་ཡོད་དེ། ཆོས་ཅན་ལ་ཐེ་ཚོམ་ཟ་ནས་མ་གྲུབ་པ་དང་། རྟགས་ལ་ཐེ་ཚོམ་ཟ་
ནས་མ་གྲུབ་པ་དང་། གཞི་རྟགས་ཀྱི་འབྲེལ་བ་ལ་ཐེ་ཚོམ་ཟ་ནས་མ་གྲུབ་པ་དང་གསུམ་པོ་དེ་ཡིན་ཕྱིར། མཚན་
གཞི་རིམ་བཞིན། ཤ་ཟ་བསྐལ་དོན་དུ་སོང་བའི་གང་ཟག་ལ་བྱས་པ་དེ་གཞི་འདིར་ཤ་ཟའི་ལྟོ་བ་མི་རྟག་པར་སྒྲུབ་
པའི་ཆོས་ཅན་ལ་དང་། བྱས་པ་ལ་ཐེ་ཚོམ་ཟ་བའི་གང་ཟག་ལ་བྱས་པ་དེ་སྒྲ་མི་རྟག་པར་སྒྲུབ་པར་བྱེད་པའི་རྟགས་
ལ་དང་། སྒྲ་བྱས་པ་ཡིན་མིན་ལ་ཐེ་ཚོམ་ཟ་བའི་གང་ཟག་ལ་བྱས་པ་དེ་སྒྲ་མི་རྟག་པར་སྒྲུབ་པར་བྱེད་པའི་གཞི་
རྟགས་ཀྱི་འབྲེལ་བ་ལ་ཐེ་ཚོམ་ཟ་ནས་མ་གྲུབ་པའི་གཏན་ཚིགས་ཡིན་པའི་ཕྱིར། གཉིས་པ་གསུམ་ཡོད་དེ། སྒྲ་
ཆོས་ཅན། སྒྲ་ཡིན་ཏེ། སྒྲ་ཡིན་པའི་ཕྱིར་ཞེས་པ་ལྟ་བུ་ལ་མཚོན་ན། སྒྲ་དེ་དེ་སྒྲུབ་ཀྱི་ཐ་དད་མེད་ནས་མ་གྲུབ་
པའི་གཏན་ཚིགས་གསུམ་ག་ཡིན་པའི་ཕྱིར། རྒོལ་བ་ལ་བལྟོས་ཏེ་མ་གྲུབ་པའི་གཏན་ཚིགས་གསུམ་ཡོད་དེ། སྔ་
རྒོལ་དང་ཕྱི་རྒོལ་དང་སྔ་རྒོལ་ཕྱི་རྒོལ་གཉིས་ཀ་ལ་བལྟས་ཏེ་མ་གྲུབ་པ་དང་གསུམ་པོ་དེ་ཡིན་པའི་ཕྱིར། མཚན་
གཞི་ཡོད་དེ། སྔ་རྒོལ་སྒྲ་བྱས་པར་མ་ངེས་པའི་གང་ཟག་གིས་ཕྱི་རྒོལ་སྒྲ་བྱས་པར་མ་ངེས་པའི་གང་ཟག་ལ། སྒྲ་
ཆོས་ཅན། མི་རྟག་ཏེ། བྱས་པའི་ཕྱིར། ཞེས་བཀོད་པའི་སྦྱོར་བ་ལྟ་བུ་ལ་མཚོན་ན་བྱས་པ་དེ་དེ་གསུམ་ག་ཡིན་
པའི་ཕྱིར།།
སྨྲས་པ། མི་ཞིག་རྡོ་རྗེ་གནམ་ལྕགས་ངར་ཤུགས་ཀྱིས།། ལོག་སྨྲ་བྲག་རི་ཐལ་པར་བརླགས་དང་ལྷན།།
ཐར་འདོད་སྐྱེ་བུར་རིགས་པའི་གསང་ཚིག་རྣམས། ཅི་འདོད་སྩོལ་མཛད་ཕྱོགས་གླང་ཆོས་གྲགས་ཀྱི། མདོ་དང་
སྡེ་བདུན་འཛིན་མའི་ལྟོ་བ་རུ།། ལེགས་འཁྱིལ་རོ་བཅུད་ལྡན་པའི་རྫིང་བུ་འདི།། མཁས་རློམ་ཕྲག་དོག་ཕུང་བོའི་
སྐྱེ་བོ་ལ། རྣག་ཏུ་སྣང་ཡང་འགལ་བའི་ཆ་མ་དམིགསགཟུར་གནས་གསར་བུ་སྐལ་མཉམ་ལེགས་བྲིས་ཚོགས།།
དགའ་བའི་གར་ཉམས་སྟོང་གིས་འདིར་འཇུག་ཚེ།། བདུད་རྩིའི་རོ་ལྡན་ལྷ་ཡི་གཙང་ཆབ་ཏུ།། འགྱུར་བར་
དོགས་ནས་ལུས་མེད་མྱ་ངན་ཐོབ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།
(མུ་འགོད）
(རྩོམ་སྒྲིག་འགན་ཁུར་བ། བཀྲ་ཤིས་ཚེ་རིང་།）
• 15 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1)
J. NORTHWESTERN NATIONALITIES UNIVERSITV(Tibetan language).
《གཞོན་ནུ་ཟླ་མེད་ཀྱི་གཏམ་རྒྱུད》ལས་ཚིགས་བཅད་
ཀྱི་སྒྱུ་རྩལ་སྐོར་གླེང་བ།
ཁྲི་བསམ་གཏན།
(ནུབ་བྱང་མི་རིག་སློབ་གླིང་བོད་ཡིག་སློབ་སྐོར། ཀན་སུའུ། ལན་གྲུ། 730030)
[ནང་དོན་གནད་བཤུས] 《གཞོན་ཟླའི་གཏམ་རྒྱུད»ཀྱི་ཚིགས་བཅད་སྡེབ་སྦྱོར་ཉམས་འགྱུར་ནི་ཆེས་ཕུན་སུམ་ཚོགས་པ་ཞིག་
སྟེ། དེ་ཡང་ཚེག་བར་བདུན་མ་ནས་བཅོ་ལྔ་མ་བར་དུ་བརྗོད་དོན་གྱི་འགྱུར་བ་ལྟར་སྦྱོར་ཚུལ་ལ་ཤས་ཆེ་ཆུང་ཡོད་ལ། སྐབས་
བབ་ལྟར་གྱུར་བའང་དོན་ལ་གཞོལ་ཆེ་ཞིང་གནད་དུ་ཐིངས་པ་འབའ་ཞིག་ཡིན་པས། གཞུང་འདི«མེ་ལོང་མ》བེད་སྤྱོད་དཔྱིས་
ཕྱིན་པའི་དཔེར་བརྩི་རུང་བ་ཞིག་གོ
[བརྡ་ཆད་གཙོ་བོ] གཞོན་ནུ་ཟླ་མེད། ཚིགས་བཅད། ཚེག་བར། སྒྱུ་རྩལ།
[དཔེ་དེབ་དབྱེ་རྟགས]I06 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(1999)01=16-07
དང་པོ། ཚིགས་བཅད་ནི་སྒྱུ་རྩལ་གྱི་ཐོན་འབྲས་ཤིག་ཡིན།
《གཞོན་ནུ་ཟླ་མེད་ཀྱི་གཏམ་རྒྱུད》(གཤམ་ནས་གཞོན་ཟླའི་གཏམ་རྒྱུད་ཅེས་སུ་བསྡུས་ཡོད།）ནི་མིང་དོན་
མཐུན་པའི་མཁས་པ་ཆེན་པོ་མདོ་མཁར་བ་ཞབས་དྲུང་ཚེ་རིང་དབང་རྒྱལ་མཆོག་གིས་མཛད་པར་སྣང་ལ། དུས་
རབས་ཉེར་གཅིག་ལ་ཉེ་བའི་ད་ལྟའི་དུས་འདིར་ཀྱང་ཁོང་གི་གྲགས་སྙན་གྱི་བ་དན་ཕྱོགས་ཀྱི་བུ་མོའི་སྙན་ཤལ་དུ་
སྤྱད་ཅིང་མཛད་རྗེས་ཀྱི་གཟི་འོད་བདག་ཅག་གི་ཡིད་ཀྱི་མཚོ་མོའི་དབུས་སུ་པད་དཀར་གྱི་སྡོང་བོ་བཞིན་བཞད་
འདུག་པ་མ་ཟད། ད་དུང་ཁོང་གི་བསྟན་བཅོས་གང་དག་ཚིག་སྦྱོར་ཐད་ལ་རྩལ་དཔྱིས་ཕྱིན་པར་ཐོན་པས་ངག་གི་
དཔལ་སྟེར་ལ། ཕྱི་རབས་པ་མང་པོའི་མིག་དཔེར་གྱུར་ནས་དེ་ལྟར་དུ་ཨེ་འོང་སྙམ་པའི་མོས་འདུན་དང་བརྩོན་པ་
སྐྱེད་བཞིན་མི་རབས་དུ་མ་ཞིག་བརྒྱུད་པ་རེད། ལར《གཞོན་ཟླའི་གཏམ་རྒྱུད»ནི་ཁོང་དགུང་ལོ་གཞོན་ལ་རིག་
པ་རྣོ་བའི་དུས་སུ་བརྩམས་པས། ཚིག་སྦྱོར་ལ་དེ་བས་ཀྱང་ཁྱད་ཆོས་མངོན་གསལ་དོད་པོ་མཆིས་པ་སྟེ། དཔེར་
ན། བརྒྱ་བྱིན་གྱི་གཞལ་ཡས་ཁང་བཟང་ལྟར་ལྷམ་མེ་ལྷ་ནེ་ལྷང་ངེར་འདུག་ལ། ཆུ་བོ་གཱརྒ་དང་གཙང་པོ་ཡར་
ཀློང་། རྨ་ཆུ་འབྲི་ཆུ་ལྟ་བུར་ཆལ་ཆིལ་དུ་སྡོད་མེད་རྒྱུགས་ཤིང་། གདོད་མའི་ཚང་ཚིང་ནགས་ཚལ་ཇི་བཞིན་ཕ་
མཐའ་ཡས། མིང་ཚིག་རྒྱན་གསུམ་གང་འདོད་འཇོ་བའི་དཔག་བསམ་གྱི་ལྗོན་པ་ལྟ་བུར་འདུག་པ་ནི། གཙོ་བོ་
ཚིགས་བཅད་ཀྱི་སྟེང་ནས་ཤེས་ཐུབ།
[རྩོམ་འབྱོར་ཉིན] 1998 -09-22
[རྩོམ་པ་པོ་ངོ་སྤྲོད] ཁྲི་བསམ་གཏན། (1952- )མཚོ་སྔོན་ཁྲི་ཀ་རྫོང་གི་མི་ཡིན། རྩོམ་རིག་གི་གཞུང་དང་ལག་ལེན་རྒྱ་བོད་
ལོ་ཙཱ་བཅས་ཀྱི་ཕྱོགས་ལ་ཞིབ་འཇུག་བྱེད་མུས་སུ་མཆིས། །
• 16 •



སྤྱིར་ཚིགས་བཅད་ནི་རྩོམ་སྟངས་ཞིག་ཡིན་ལ་ཚིག་སྦྱོར་རྩལ་ཏུ་ཐོན་པའི་སྒྱུ་རྩལ་གྱི་དངོས་པོ་ཞིག་ཀྱང་ཡིན།
བཅད་ལྷུག་སྤེལ་མ་གསུམ་ཞེས་སྙན་གཞུང་རྩོམ་གཞུང་སོ་སོར་རྒྱུན་འབྱམས་སུ་ཡོད་པས་རྩོམ་གྱི་ཕྱིའི་རྣམ་པའི་
འགྲོ་སྟངས་ཤིག་ཡིན་ལ། རྩོམ་རིག་བསྟན་བཅོས་སྙན་གྲགས་ཅན་ཁྱད་པར་འཕགས་བསྟོད་དང་སྤྲིན་གྱི་ཕོ་ཉ་
སོགས་མང་པོ་ཚིགས་བཅད་ཀྱི་ཚུལ་དུ་ཡོད་པས་ཚིག་སྦྱོར་རྩལ་དུ་ཐོན་པའི་སྒྱུ་རྩལ་ཞིག་ཀྱང་ཡིན་ཏེ། 《གཞོན་
ཟླའི་གཏམ་རྒྱུད》ལས་འདིའི་སྐོར་ལའང་ང་ཚོར་རིན་ཐང་གཞལ་དུ་མེད་པའི་ཕྱག་རྗེས་གནངས་ཡོད་པ་སྟེ།
མཚམས་མཚམས་སུ། མཁའ་ལྡིང་མཁའ་ལ་གཤོག་རྩལ་ངོམ་པའམ་༧ ཟླ་མཛེས་སྐར་མའི་ཚོགས་ཀྱིས་བསྐོར་
བའམ།། དྲི་ཟ་གྲུལ་བུམ་རྣམས་ཀྱིས་མཛེས་པ་ལྟར།། ཚིགས་བཅད་རེ་གཉིས་ནམ་མཁའི་ཏོག་བཞིན་འབར།།
དཔེར་ན། ཟབ་གསལ་ཡེ་ཤེས་མཆོག་གི་མེ་ལོང་ཆེར།། ཤེས་བྱར་སྲིད་རྣམས་གཟུགས་བརྙན་ཡོངས་རྫོགས་པ།།
ལྟ་བུ་སོགས་མཆོད་བརྗོད་དང་མཇུག་བྱང་གི་བར་གང་སར་བལྟས་པ་ཙམ་གྱིས་ཡུན་རིང་པོར་བསམ་རྒྱུ་གཞིགས་
རྒྱུ་གཉིས་མཆིས་ལ། ཡིད་ཀྱི་བརྟེན་པ་ཅིག་ཅར་འཕྲོག་གྱུར་པ། རྒྱུ་སྐར་ཚོགས་དབུས་ཟླ་བའམ། པད་མའི་
ཚལ་ན་པད་དཀར་ལྟར།། མཐོང་ན་དེ་ཡི་མཛེས་སྡུག་རྒྱུར། རི་དྭགས་མོ་བཞིན་བཅིངས་པར་གྱུར།། སྐབས་
སྐབས་སུ། སྙན་པའི་ཉམས་ལྡན་ངག་གི་འགྱུར་བག་སྟོང་།། རྫོགས་པའི་རོལ་མོ་རྒྱལ་རྣམས་མཆོད་པའི་སྤྲིན།།
གསུང་རབ་ཟབ་རྒྱས་གཞལ་མེད་ཁང་ཆེན་པོར།། འཇུག་པའི་རིན་ཆེན་ཐེམ་སྐས་ཇི་བཞིན་བལྟམས།། དཔེར་ན།
འཇམ་མཉེན་ལག་པད་རེག་པ་གསར་པ་ཡིས།། མགྲིན་ནས་འཁྱུད་བྱས་ཡང་དག་བཅིངས་གྱུར་ཅིང་། བིམ་པའི་
མཆུ་འདབ་སྦྱོར་བའི་རྣམ་འགྱུར་གྱིས།། མཚམས་སྦྱོར་ཕོ་ཉའི་བྱ་བ་རྫོགས་པར་བྱས།། ལྟ་བུ། གླུ་དང་གར་གྱི་
འགྱུར་བག་ཡིད་འོང་གིས།། ཡིད་ལ་ཀུན་དགའི་རི་མོ་ཅི་ཡང་བྲིས།། བར་བར་དུ། གཞན་སྡེ་ཉིན་བྱེད་འོད་ཀྱིས་
བ་མོ་ལྟར།། རྨེག་མེད་བཅོམ་ལས་འདྲེན་པ་རྒྱལ་སྲས་ཀྱི། མངའ་ཐང་དབྱར་མཚོའི་དཔལ་ལྟར་དར་བ་ཡིས།།
སྙན་ཚིག་ལུས་ཀྱི་རྩོམ་ཚུལ་རྫོགས་པར་བསྟན། དཔེར་ན། དེ་ལྟ་ན་ཡང་རབ་འབྱམས་ཤེས་བྱའི་གཟུགས་བརྙན་
ཀུན། འཆར་བཟོད་ཐ་སྙད་རིག་པའི་མེ་ལོང་གཙང་མ་ལ། བཅད་ལྷུག་སྤེལ་མའི་ཟློས་གར་གཏམ་གྱི་དར་
དཔྱངས་ཀྱིས།། ཆུན་འཕྱང་སྤེལ་འདི་དོན་གཉེར་ཅན་གྱི་གཟིགས་མོར་སྤེལ།། ཞེས་པ་ལྟ་བུ། སྙན་དངགས་ཆེན་
པོའི་རང་བཞིན་བཅད་ལྷུག་དང་།། སྤེལ་མའི་ལུས་ཀྱི་གནས་སྐབས་གསལ་བར་བྱས།། 《གཞོན་ཟླའི་གཏམ་
རྒྱུད»ནི་དོན་བཟང་བ། འབྲུ་དག་པ། ཚིག་སྦྱོར་ཤིན་ཏུ་སྙན་པའི་སྒྱུ་རྩལ་འབུམ་ལྡན་གྱི་བསྟན་བཅོས་ཞིག་ཡིན་
པས། ལོ་རྒྱུས་ཀྱི་དུས་རིམ་ཇི་ལྟར་ཡུན་རིང་ན་དེ་ལྟར་སྒྱུ་རྩལ་གྱི་གཟི་འོད་ནི་རབ་ ཏུ་འཕྲོ་བཞིན་པ་མ་ཟད།
ཚིགས་བཅད་རྩོམ་སྟངས་དེ་སྒྱུ་རྩལ་གྱི་ལམ་སྣེར་བསྙེགས་པར་བྱས་ཡོད་པ་བརྩམས་ཆོས་རང་སྟེང་ན་ལྷུན་གྱིས་
གྲུབ་འདུག
གཉིས་པ། མི་སྣའི་བརྩེ་དུང་དང་གླེང་མོལ་སོགས་མཚོན་ཚུལ།
(ཚིགས་བཅད་ཚེག་བར་བདུན་མའི་སྐོར་བཤད་པ)
བོད་ཀྱི་སྙན་ངག་ལས་ཚིགས་བཅད་ཀྱི་དབང་དུ་བཏང་ན། ཤོ་ལོ་ཀ་རེ་ལ་ཚེག་བར་མང་ཉུང་ཇི་འདྲ་ཡོད་
ཀྱང་རྐང་བཞིའི་གྲངས་མཉམ་པ་ཡིན། ཚེག་བར་བདུན་ཅན་ཡིན་ན། ཚེག་བར་བདུན་མ་ཞེས་པ་ལྟར་གྲངས་
ངེས་ཅན་རེ་སྦྱར་བས་འཐུས།༧ ལེགས་སྦྱར་ལྟར་བྲྀཏྟ་རྣམ་གསུམ་དང་ཛཱ་ཏི་རྣམ་གསུམ་ཞེས་འདྲ་མཚུངས་སུ་སྦྱོར་
རྒྱུ་མེད། 《གཞོན་ཟླའི་གཏམ་རྒྱུད»ལས་ཚིགས་བཅད་མང་ཆེ་བ་ཚེག་བར་བདུན་ཅན་ཡིན། ངས་བདུན་ཚིག་
ཅན་ནམ་ཚེག་བར་བདུན་མ་ཞེས་མིང་བཏགས་ཏེ། རྩོམ་རིག་གི་ཚད་གཞི་ལྟར་མི་སྣ་དང་ཁོར་ཡུག་ལ་སོགས་འབྲི་
• 17 •



བཞེངས་ཐད་གཤམ་གྱི་ངོས་འཛིན་རིམ་པ་འགའ་བྱས་ཡོད་དེ།
1.མི་སྣའི་བརྩེ་དུང་གཙོ་བྱས་པ་སྙིང་རྗེ་ལ་སོགས་སེམས་ཀྱི་འགྱུར་བ་གསལ་བར་མཚོན་པ་སྟེ། དཔེར་ན།
ཀྱེ་མ་ཡིད་ཀྱི་རྟེན་གཅིག་པུ།། རྒྱལ་སྲས་གཞོན་ནུའི་དངོས་དཀྱིལ་ལ། སྤྱོད་པའི་སྐལ་བཟང་ཐོབ་འགྱུར་ཞེས།།
དགའ་དང་གུས་པས་ཡིད་མོས་ཀྱང་། ཡང་། ཞེས་བརྗོད་མཛེས་མའི་འདྲེན་བྱེད་ནི༎ མཆི་མའི་ཐིགས་ཕྲེང་
འབབ་བཞིན་པར།། ཉམ་ཐག་གདུང་བའི་ཚིག་གི་མདས།། སྲིད་པ་གཞོན་ནུའི་སྙིང་ལ་ཕུག ཅེས་པ་ཤོ་ལོ་ཀ་
དང་པོ་ནི་དགའ་བ་གཞིར་བྱས་པ་དང༌། གཉིས་པ་ནི་ཉམ་ཐག་གདུང་བ་གཞིར་བྱས་པ་ལྟ་བུའོ།།
2.མི་སྣ་ཕན་ཚུན་བར་ཐད་ཀར་གླེང་མོལ་གྱིས་ཁ་བརྡ་བྱེད་པའི་གནས་སྐབས་དེ་མཚོན་པ་དཔེར་ན། ཀཱ་
ཡེ་མཛེས་སྡུག་ཡིད་འོང་མ།། བདག་ཅག་རིང་ནས་དོན་གཉེར་པའི།། རེ་འབྲས་ཕུན་ཚོགས་མེ་ཏོག་ནི།། བར་དུ་
གཅོད་པའི་སེར་བས་བཅོམ།། ཞེས་ཡིད་འོང་མས་རང་སྲོག་གཅོད་ལ་ཉེ་དུས་བདུན་ཚིག་ཤོ་ལོ་ཀ་གསུམ་བེད་སྤྱད་
དེ་སྲིད་པ་གཞོན་ནུས་ཡིད་འོང་མར་སློབ་གསོའི་ངག་སྒོ་ཡངས་བར་ཕྱེ་བའི་ཚུལ་བསྟན་པ་ལྟ་བུ། ཡང༌། ཀྱེ་མ་ས་
ཡི་བདག་པོ་ཀྱེ།། བདག་ཅག་བསོད་ནམས་པད་མོའི་ཚལ།། མ་འདོད་བ་མོས་བཅོམ་པ་བཞིན།། བརྗོད་པར་
དཀའ་བའི་བྱ་བ་ཐལ།། སོགས་ཤོ་ལོ་ཀ་ལྔ་བོ་དཔའ་པོ་སྲིད་པ་གཞོན་ནུས་རྒྱལ་པོ་ཟླ་བའི་བློ་གྲོས་ལ་གཅོམ་ཆུང་
ངུའི་སྒོ་ནས་གསོལ་བའི་ཚུལ་བསྟན་པ་ལྟ་བུ། རྒྱུན་པར། ཞེས་བརྗོད། ཀྭ་ཡེ། ཀྱེ་མ། ཀྱེ་ཧུད། བདག་ནི་ལ་
སོགས་པས་མི་སྣས་འདོད་དོན་འགྲུབ་ཆེད་ཕན་ཚུན་གླེང་མོལ་ཁ་བརྡ་ཁ་རྩོད་བཅས་བྱེད་པའི་ཚུལ་མཚོན་ནོ། །
3.མི་སྣའི་མིག་དབང་དང་བཞིན་རས་ཀྱི་ཉམས་འགྱུར་མྱུར་བར་སྟོན་དགོས་པའི་གནས་སྐབས་དེ་མཚོན་
པ་དཔེར་ན། ཡུན་རིང་ངུས་པའི་མིག་འབུར་ཟུང་།། མཐོ་ལྡན་འགྲམ་པ་ལག་སོར་བརྟེན།། ཞེས་དང་། ཡང་།
ཞེས་བརྗོད་མཛེས་མའི་འདྲེན་བྱེད་ནི། མཆི་མའི་ཐིགས་ཕྲེང་འབབ་བཞིན་པར། ཞེས་དང་། ཡང༌། དེ་ནས་
ཡིད་འོང་བཞིན་བཟང་མ། ངོ་ཚས་བཞིན་རས་དུད་གྱུར་ཀྱང་། མིག་ཟེར་མཛེས་པའི་ཟུར་མདའ་ནི།། རྒྱལ་བུ་
གཞོན་ནུ་དཔལ་དེར་ཟུག། ཅེས་པ་ལྟ་བུ་མི་སྣའི་བཞིན་རས་ངུ་མིག་སོགས་ཀྱི་ཉམས་མཚོན་ཡོད།
4. འཇིག་རྟེན་སྤྱིའི་གནས་ལུགས་དང་ཆོས་ཀྱི་དོན་མཚོན་པ་རྣམས་དྲང་གཏམ་གྱིས་བརྗོད་པ་དཔེར་ན།
སྲིད་པ་ལས་ཀྱི་མེ་ལོང་དུ།། བདེ་སྡུག་གཟུགས་བརྙན་ཅི་ཡང་བཀྲ། རེ་བ་དམན་པའི་ལམ་འགྲོ་བ།། དགེ་ཚོགས་
བསོད་ནམས་མཐུ་ལས་བྱུང་།། ཞེས་པ་ལྟ་བུ་དང་།། ཡང་། སྙིང་རྗེས་རྩ་བ་བརྟན་པོར་ཚུགས།། སྦྱིན་པ་འབྲས་
བུའི་ཁུར་དུད་པའི།། དད་པའི་ཡལ་ག་རབ་རྒྱས་ཤིང་། ཤེས་རབ་མེ་ཏོག་རྣམ་བཀྲ་བ།། སོགས་ཤིན་ཏུ་ཟབ་
རྒྱུས་སུ་སྣང་ངོ༌། །
《གཞོན་ཟླའི་གཏམ་རྒྱུད»ཀྱི་ཚིག་བཅད་ལ་ཆེས་མང་བ་ནི་ཚེག་བར་བདུན་མ་དང་དགུ་མ་ཡིན། དེ་
གཉིས་ལས་ཚེག་བར་བདུན་མ་ཤོ་ལོ་ཀ་བརྒྱ་ཕྲག་ཁ་ཤས་བར་སྐབས་སོ་སོར་བཀྲམས་ཏེ་ཡོད་པ་དག མི་སྣ་རང་
རང་གིས་བརྩེ་དུང་སྟེ་ཡིད་ཀྱི་འགྱུར་བ་དང༌། ཕྱིའི་སྒེག་ཉམས་མཚོན་པ་དང་། བཞིན་ རས། མིག་དབང་།
ལག་སོར། འདོད་དོན། གླེང་མོལ་སོགས་མྱུར་བར་སྟོན་པའི་སྐབས་ལ་ཚེག་བར་བདུན་མ་བཀོལ་པ་ཤས་ཆེའོ། །
གསུམ་པ། མི་སྣའི་གཟུགས་བརྙན་དང་ཁོར་ཡུག་འབྲི་བཞེངས་ཀྱི་རབ་ཏུ་གྱུར་བ།
(ཚིགས་བཅད་ཚེག་བར་དགུ་མའི་སྐོར་བཤད་པ)
1.«གཞོན་ཟླའི་གཏམ་རྒྱུད»ལས་ཚིགས་བཅད་ཚེག་བར་དགུ་མའི་ཁྱད་ཆོས་ཕལ་ཆེར་ཚེག་བར་བདུན་མ་
དང་འདྲ་མཚུངས་སུ་འདུག་སྟེ། མི་སྣ་སོ་སོའི་བརྩེ་དུང་ཡིད་འགྱུར་གླེང་མོལ་མིག་ཉམས་བཞིན་རས་འབྲི་བ་མང་
• 18 •



ཤས་ཡིན།།
2.ཡང་བདུན་ཚིག་དང་སྦྲགས་མར་བཀོད་པའི་འབྲི་ཐབས་རྒྱུན་འབྱམས་ཡིན་པ་དཔེར་ན། དང་པོ་ཤོག་
ངོས་ང་གསུམ་ནས་༧ བདུན་ཚིག་ཤོ་ལོ་ཀ་བཞིའི་རྗེས་དགུ་ཚིག་ཏུ་གྱུར་པ་དང་། གཉིས་པ་ཤོག་ངོས་ང་ལྔ་ནས་
བདུན་ཚིག་ཤོ་ལོ་ཀ་གཉིས་ཀྱི་རྗེས་དགུ་ཚིག་ཏུ་གྱུར་བ་དང་། གསུམ་པ་ཤོག་ངོས་རེ་གཉིས་ནས་བདུན་ཚིག་ཤོ་ལོ་
ཀ་བཅུའི་རྗེས་དགུ་ཚིག་ཏུ་གྱུར་པ་ལྟ་བུའོ། །
3. དགུ་ཚིག་ལ་ཁྱད་ཆོས་མངོན་གསལ་ཞིག་ཡོད་པ་ནི་མི་སྣའི་གཟུགས་རིས་འབྲི་བར་མཆོག་ཏུ་ལེགས་པ་
དཔེར་ན། ཤོག་ངོས་ཞེ་བརྒྱུད་ནས་འགོ་བརྩམས་པའི། བློ་ལྡན་གཞོན་ནུ་རིགས་གཟུགས་ལང་ཚོའི་དཔལ།།
རྨད་བྱུང་འཛུམ་ལྡན་ན་ཚོད་ཆེས་ཕྲ་ཡང་།། སོགས་ཤོ་ལོ་ཀ་དགུ་ནས། རིགས་གཟིགས། ལང་ཚོ། འཛུམ་ལྡན།
དཔུང་གི་འཁྲི་ཤིང༌། མིག་གི་ལམ། སྙིང་གི་ཐིག་ལེ་ལ་སོགས་མི་སྣའི་གཟུགས་རིས་འབྲི་བྱེད་ཀྱི་ཐ་སྙད་མང་པོ་
ཐོན་འདུག
4. གླེང་མོལ་གྱི་སྒོ་ནས་མི་སྣའི་གཟུགས་བརྙན་འབྲི་བཞེངས་བྱས་པ་དཔེར་ན། ཤོག་ངོས་གྱ་བཞི་བ་ནས།
བགྲང་ཡས་ས་སྐྱོང་གཙུག་གི་མ་ཎི་ཀ། ཞབས་བརྟེན་པད་མོའི་གདན་དང་རབ་འགྲོགས་པ།། སྟོབས་ཀྱི་འཁོར་ལོ་
སྒྱུར་རྒྱལ་མིའི་རྗེ་བོ།། བདག་སོགས་རྗེས་བརྩེར་སྐྱོང་གང་འདིར་དགོངས་འཚལ།། ཞེས་སོགས་ཤོ་ལོ་ཀ་བཅུ་ཕྲག་
ཁ་ཤས་བྲིས་པ་ནས། བློ་རྒོད་ཐར་ལེགས་ཀྱིས་དགའ་སྟོན་གྱི་མདུན་ས་བརྒྱུད་དེ་རྒྱལ་པོ་བློ་གྲོས་ལ་སྙན་ཞུ་འབུལ་
བའི་ཚུལ་གྱིས་ཡིད་འོང་མའི་ངང་ཚུལ་སོགས་ཕྲ་ཞིབ་ཏུ་གསོལ་ལོ།།
5.ཁོར་ཡུག་དང་ཡུལ་ལྗོངས་འབྲི་བ་ལ་རབ་ཏུ་སོང་བ་དཔེར་ན། ཤོག་ངོས་ཞེ་གསུམ་ནས། ངོ་མཚར་
དཔྱིད་ཀྱི་རྒྱལ་མོའི་མགྲིན་སྙན་གླུ།། འཁྲོལ་བས་བསུས་པའི་དུས་སྟོན་དབྱར་གྱི་དཔལ།། སྔོ་བསངས་སྤྲིན་གསར་
མཁའ་ལ་ལང་ལོང་དུ།། གཡོ་བར་འགྲན་པའི་ཚུལ་གྱིས་ནོར་འཛིན་ཁྱོན།། སོགས་ཤོ་ལོ་ཀ་ཕྱེད་དང་ལྔ་བཀོད་དེ་
དབྱར་གྱི་སྔོ་བསངས་དང༌། ནེའུ་གསིང་། མེ་ཏོག། སྐྱེལ་ཚུལ་སོགས་འབུར་ཚུགས་སུ་བྲིས་འདུག
6.ཡང་དགུ་ཚིག་དེ་སྒྲ་རྒྱན་ནམ་མགྲིན་གླུའི་ཚུལ་དུ་བྲིས་པ་དཔེར་ན། ཨེ་མ་ཧོ་མཚུངས་མེད་རྒྱལ་བའི་
སྲས།། ཨེ་མ་ཧོ་ཕུལ་བྱུང་ཡོན་ཏན་གཏེར།། ཨ་ལ་ལ་ཡ་མཚན་ཤེས་པ་སྤྲོ།། ཞེས་པ་ཚིག་གམ་ཐ་སྙད་བསྐྱར་ཟློས་
སུ་གསར་གཏོད་ཀྱི་ཚུལ་དུ་སོང་བ་མང་ངོ༌།།
བཞི་བ། སྡེབ་སྦྱོར་གྱི་གནད་རྣམས་མ་ཤོར་བར་མངོན་ཡོད་ཚུལ།
(ཚེག་བར་བཅུ་གཅིག་དང་བཅོ་ལྔའི་སྐོར་བཤད་པ)
སྤྱིར་ཚིགས་བཅད་ལ་རྒྱུགས་ཆེ་བ་ནི་བདུན་ཚིག དགུ་ཚིག བཅུ་གཅིག བཅུ་གསུམ། བཅོ་ལྔ་རྣམས་
ཡིན་ཞེས༧ བདག་གི་སློབ་དཔོན་དོར་ཞི་མཆོག་ནས་གསུངས་པ་ལྟར། 《གཞོན་ཟླའི་གཏམ་རྒྱུད»ཀྱི་ཚིགས་
བཅད་ཀྱང་དེ་ལྟར་ཚེག་བར་ཡ་ཅན་མང་ལ་ཆ་ཅན་ཉུང་བ་མ་ཟད། ཚེག་བར་ཡ་ཅན་ལས་ཀྱང་ཚེག་བར་བཅུ་
གསུམ་ཅན་ཤིན་ཏུ་ཉུང་ཆེས་མང་བ་ནི་ཚེག་བར་བཅུ་གཅིག་ཅན་དང་བཅོ་ལྔ་ཅན་ཡིན། གཤམ་དུ་འདིའི་
སྐོར་སྡེབ་སྦྱོར་གྱི་གཞུང་དང་བསྟུན་ནས་ཁྱད་ཆོས་ཅི་ཡོད་དཔྱད་པར་བྱ་སྟེ། །
1.ཚེག་བར་བཅུ་གཅིག་ཅན་ལ་མཚོན་ན། བདུན་ཚིག་དང་འདྲ་བར་མི་སྣའི་གཏམ་བརྗོད་དང་ཁོར་གི་
རྣམ་པ་འབྲི་བཞེངས་བྱས་པ་སྟེ། གཏམ་རྒྱུད་ཀྱི་བར་མཚམས་བཅུ་ཕྲག་ཁ་ཤས་སུ་ཚེག་བར་བཅུ་གཅིག་ཅན་
གཅལ་དུ་བཀྲམས་ནས་ཡོད་པ་ཕྱེད་ནི་མི་སྣའི་གཏམ་བརྗོད་ཁ་བརྡའི་ཕྱོགས་གཏོགས་ཡིན་ལ། ཕྱེད་ནི་མི་སྣའི་
ཉམས་འགྱུར་ཁོར་ཡུག་འབྲི་བཞེངས་ཀྱི་ཕྱོགས་སུ་གཏོགས། དཔེར་ན། ཡིད་འོང་མས་ཆོ་ངེ་གསོང་བོར་གཏམ་
• 19 •



བརྗོད་པའི་སྐོར་ཏེ། ཀྱེ་མ་འཁོར་བ་སྒྱུ་མའི་རོལ་རྩེད་ཀྱི་ཟློས་གར།། མི་བརྟན་གཡོ་བའི་རང་བཞིན་སྙིང་པོ་ཡིས་
དབེན་པ། ཞེས་ཤོ་ལོ་ཀ་ལྔ་དང༌། ཡང་། དཔུང་གི་ཚོགས་ཆེན་པོ་བཤམས་པའི་ཁོར་ཡུག་འབྲི་བཞེངས་ལ་ཚིག་
ལྷུག་གིས་རྒྱས་འབྲི་བྱས་རྗེས། མིག་སྟོང་ལྡན་པ་ས་སྲུང་སྤྲིན་ལ་བཞོན་པར་བྱས། ཉེ་དབང་ཚོགས་ཀྱིས་ཡོངས་
སུ་བསྐོར་ཞིང་ལྷའི་དམག་དཔུང་།། དུ་མར་བཅས་པ་ལྷུན་པོའི་ཁོང་སེང་ནས་ཞུགས་ཏེ། སྦྱིན་སྐྱེས་གཡུལ་ངོ༌
འཕམ་པར་བྱེད་ལ་ཆས་པ་བཞིན།། ཞེས་ཤོ་ལོ་ཀ་གསུམ་གྱིས་སྤྱི་སྡོམ་གྱི་ཚུལ་དུ་རྫོགས་པར་བྱས་སོ
2.ཚེག་བར་བཅོ་ལྔ་ཅན་ལ་མཚོན་ན། གཤམ་གྱི་གནས་ཚུལ་འགའ་བྱུང་ཡོད། <1> ཤོག་ངོས་བརྒྱ་
དང་ཐིག་བཞི་ན། དཔའ་ཞིང་བརྟུལ་ཕོད་མདུན་ན་འདོན་རྣམས་རང་རང་འདོད་པ་ཐ་དད་སྨྲ། དེ་དེ་ལྟར་ལ་
ཉམས་སུ་བླངས་ན་དོན་ནི་སྒྲུབ་ལ་བྱ་དཀའ་ཅི།། ཞེས་ཤོ་ལོ་ཀ་གསུམ་བདུན་ཚིག་དང་སྦྲགས་མར་བཀོད་པ་རྒྱལ་
པོ་ཉི་མའི་བློ་གྲོས་ཀྱིས་སྤྱི་ཁྱབ་ལ་བཀའ་བསྒྲགས་སོ།། <2>ཡང་ཤོག་ངོས་བརྒྱ་དང་གྱ་དྲུག་ན། ལྷ་ལས་འདས་
པའི་མཛེས་པ་ཕུལ་བྱུང་ལང་ཚོ་རབ་རྒྱས་མི་བདག་སྲས།། འཆོར་སྒེག་མཐོང་ན་མི་མཐུན་མེད་ཅེས་སྙེམས་ཤིང་
གྲགས་པ་ལྡན་དེ་ཡང་།། ཞེས་ཤོ་ལོ་ཀ་བཞི་དགུ་ཚིག་དང་སྦྲགས་མར་བཀོད་དེ། གཞོན་ནུ་ཟླ་མེད་འཁོར་ཚོགས་
རྒྱ་མཚོས་བསྐོར་ཏེ་སྣང་བ་འབུན་ལྡན་གྱི་ཕོ་བྲང་དུ་ཕྱོགས་པ། གྲོང་ཁྱེར་དེའི་བཞི་མདོ་རྣམས་སུ་སྐྱེས་ཕོ་མོ་སྤྲིན་
འཁྲིགས་པ་ལྟར་ལྷགས་ཏེ་མིག་མི་འཚུམ་པར་ལྟ་ཞིང༌། ཡིད་ལ་ངོ་མཚར་སྐྱེས་ཏེ་ཕན་ཚུན་གཏམ་གླེང་བའི་ཚུལ་
བསྟན་ནོ།། <3> ཡང་ཤོག་ངོས་ཉིས་བརྒྱ་དང་བཅུ་ན། མི་མཁས་པ་རྣམས་ཅུང་ཟད་འགལ་བའི་ལས་ལ་
མངོན་པར་ཞེ་སྡང་བས།། ཀུན་ཏུ་འཁྲུགས་ཏེ་སེམས་ནི་རབ་གཡོ་ཤིན་ཏུ་མ་དུལ་གླང་ཆེན་བཞིན།། ཞེས་ཤོ་ལོ་ཀ་
བཞི་དགུ་ཚིག་དང་སྦྲགས་མར་བཀོད་དེ་མངོན་པར་ཞེ་སྡང་གི་ཚུལ་བསྟན་པའོ། །
3.ཚིགས་བཅད་ཀྱི་སྡེབ་སྦྱོར་ནི། རྐང་པ་སོ་སོའི་ཚེག་བར་མང་ཉུང་གཅིག་པ་དང༌། ཆ་ཡ་དོ་མཉམ་པ་
དང༌། སྒྲ་གདངས་ལྕི་ཡང་སྡེབ་ལེགས་པ་བཅས་ལ་ཟེར། དེས་ན《གཞོན་ཟླའི་གཏམ་རྒྱུད»ཀྱི་ཚིགས་བཅད་ལ་
ཚེག་བར་བདུན་མ། དགུ་མ། བཅུ་གཅིག བཅོ་ལྔ་ཅན་རྣམས་བཀོད་སྤྱོད་ཆེས་མང་བ་ཡིན། ལྷག་པར་དུ་ཚེག་
བར་བཅུ་གཅིག་ཅན་དང་། བཅོ་ལྔ་ཅན་འབྲི་བ་ནི་ལས་སླ་བོ་ཞིག་མ་ཡིན་པས། སྡེབ་སྦྱོར་ལ་ལྷག་པར་གཟབ་
ནན་བྱེད་དགོས་མོད། 《གཞོན་ཟླའི་གཏམ་རྒྱུད»ལས་འདི་སྐོར་གྱི་དོན་ཐག་གཅོད་ཡང་དག་འཁྱོངས་ཡོད་པ་སྟེ།
ཚེག་བར་མང་ཉུང་ཤོར་བ། ཆ་ཡ་དོ་མི་མཉམ་པ། སྒྲ་གདངས་ལྕི་ཡང་སྡེབ་མི་འགྲིག་པ། སྒྲའི་སྐྱེས་གནས་
གཅིག་མཚུངས་སུ་སོང་བའི་སྐྱོན་གྱིས་དབེན་ནོ། །
ལྔ་བ། གཡུལ་དང་དཔལ་བོ་འབྲི་བཞེངས་ལ་མཆོག་ཏུ་གྱུར་པ།
(ཚེག་བར་བརྒྱུད་དང་བཅུ་ཅན་བཤད་པ）
1.《གཞོན་ཟླའི་གཏམ་རྒྱུད》ལ་ཚིགས་བཅད་ཚེག་བར་བརྒྱད་ཅན་མང་པོ་མི་འདུག ཕལ་ཆེར་ཤོག་ངོས་
གོ་དགུ་ནས་བརྒྱ་དང་གཉིས་བར་བསྡུས་ཏེ་བཀོད་ཡོད་པ་དག་གཡུལ་དང་དཔའ་ལ་འབྲེལ་བ་ ཤ་ སྟག་རེད།
དཔེར་ན། དཔུང་ཁ་ལོ་བསྒྱུར་བ་བདག་གིས་བྱ།། ད་མྱུར་བའི་ཤུགས་ཀྱིས་གཡུལ་ངོར་འཇུག། ཅེས་ལྡོག་རྩིས་
ཀྱིས་ཤོ་ལོ་ཀ་དྲུག་བཀོད་པ་དཔའ་བའི་གཏམ་དུ་སོང་ལ། ད་སྣང་བ་འབུམ་ལྡན་རྒྱལ་ཁབ་ཏུ། མྱུར་བགྲོད་དོ་
འཇིགས་མེད་དཔུང་གི་ཚོགས།། ཞེས་ཤོ་ལོ་ཀ་བཞི་དཔའ་བོས་དྲེགས་པའི་ང་རོ་བསྒྲགས་པའོ།། ཡང་། གཏམ་
ཁ་པོ་ཡིན་མིན་ཕྱི་རྗེས་གསལ།། དོན་སྒྲུབ་པར་ནུས་མིན་ད་གདོད་ཤེས། ལུས་སྲོག་ལ་མི་ལྟོས་རྒོལ་ནུས་ན།། ཁྲི་
འབུམ་སྡེའི་དཔུང་ཡང་གད་མོའི་གནས།། ཞེས་ཤོ་ལོ་ཀ་བཅུ་བདུན་མ་བཀོད་པ་བློན་པོ་འབུམ་ཕྲག་དོ་ཟླ་གཅིག་
• 20 •



པ་དེ་བཞིན་བསྒྱུར། མིག་བགྲད། ལག་པ་འདྲིལ་བཞིན་པར། ནམ་མཁའ་ལྡིང་ཀླུ་རིགས་གདུག་པ་འཇོམས་པ་
ལ་རྒྱ་མཚོར་ཆས་པར་རྔམས་པ་ལྟ་བུའི་བརྟུལ་ཞུགས་དང་ལྡན་པའི་ང་རྒྱལ་གྱི་གད་རྒྱངས་དྲག་པོར་སྒྲོགས་པའོ།།
གཞན་ཡང་། གཡུལ་ངོར་ཕ་རོལ་བའི་ཟིལ་ཁ་གནོན་པའི་ཁ་ཕོའི་གཏམ་བསྒྲགས་པ་དང་རང་ལ་དཔའ་
སྐྱེད་སྐབས་བརྒྱད་ཚིག་བཀོད་པ་མང་བ་དཔེར་ན། ཁྱོད་ཚུར་རྒོལ་འགྲན་པའི་བློ་ཡོད་ན།། མིག་རིག་རིག་ཅན་
གྱི་མགོ་བོ་འབྲེག་ཅེས་པ་ལྟ་བུ་དང༌། ཡང་། བརྒྱད་ཚིག་ལ་དམངས་ཁྲོད་མདོ་སྨད་གླུ་ཚིག་གི་ཆ་འདྲེས་པ་སྟེ།
དགུང་ཨ་སྔོན་དཀྱིལ་ནས་སངས་སེ་ཐལ། ཆར་བསིལ་མ་འབབ་ཀི་རྟེན་འབྲེལ་རེད།། ལྟ་བུའོ། །
2.ཚེག་བར་བཅུ་ཅན་དང་དགུ་ཅན་སྦྲགས་མར་བཀོད་པ་སྟེ། གཞོན་ནུ་ང་བསོད་ནམས་ཕུང་པོ་ནི་མཐོ།
ཐམས་ཅད་དགའ་ཕས་རྒོད་ལ་དོ་ཟླ་ནི་མེད།། སྙིང་སྟོབས་ཅན་དཔའ་བོའི་དཔུང་ཚོགས་རྣམས་ལྷགས་ཚེ། སྣང་
བ་འབུམ་ལྡན་དེ་མིང་གི་ལྷག་མར་བྱེད།། ཅེས་པའི་ཚིག་རྐང་ཕྱེད་སྔ་མ་གཉིས་ཚེག་བར་དགུ་ཅན་དང་ཕྱེད་ཕྱི་མ་
གཉིས་ཚེག་པར་བཅུ་ཅན། དེ་ལྟར་ཤོ་ལོ་ཀ་གསུམ་བཀོད་པ་དཔའ་བོ་སྲིད་པ་གཞོན་ནུས་ཐག་རིང་ནས་སྲིད་པའི་
རྒྱུན་གྱི་གཡུལ་བཤམས་པ་མཐོང་མོད་ལ། དགའ་ཞིང་མགུ་ལ་རངས་པའི་བསམ་པ་གཟུགས་ཅན་བཞིན་དུ་སྐྱེས་
པར་གྱུར་ཏེ། འཛུམ་དམུལ་གྱིས་ཐོལ་བྱུང་གི་མགྲིན་གླུ་དབང་མེད་དུ་ཐལ་བའོ།། །
དྲུག་པ། «གཞོན་ཟླའི་གཏམ་རྒྱུད»ཀྱི་ཚིགས་བཅད་ནི་སྙན་ངག་མེ་ལོང་མ་
ལག་ལེན་དཔྱིས་ཕྱིན་པའི་དཔེར་རུང་ངོ༌།།
1.《གཞོན་ཟླའི་གཏམ་རྒྱུད»ནི་སྙན་ངག་མེ་ལོང་མའི་གཞུང་ལུགས་ལག་ལེན་དུ་བསྟར་མཁན་གྱི་བརྩམས་
ཆོས་མིང་དོན་ཉིས་ལྡན་ཞིག་ཡིན། དེར་བརྗོད་བྱ་སྡེ་བཞི་ཆ་ཚང་དུ་མཚོན་ཡོད་པ་སྟེ། མདོ་མཁར་ཞབས་དྲུང་
ཁོང་གིས་གཏམ་རྒྱུད་ཀྱི་རྩོམ་པར་དམ་བཅའི་སྐབས་སུ་བསྟན་པ་སྟེ། དེ་ཕྱིར་འདིར་ཡང་སྡེ་བཞིའི་ཡོན་ཏན་གྱི།།
ཆེ་བ་མངོན་པར་འབྱིན་སླད་ཟློས་གར་གྱི། བསྟན་བཅོས་ཆེན་པོའི་རྗེས་མཐུན་སྤེལ་མའི་གཏམ། ཆོས་ནོར་ཐར་
འདོད་བརྗོད་བྱ་ཟབ་རྒྱ་ཆེ།། ཞེས་བསྟན་ཡོད་ཅིང༌། མཇུག་བྱང་གི་ཚིགས་བཅད་ནས། འདོད་པའི་གཏམ་གྱི་
རིམ་པ་སྨིན་ལེགས་མའི།། ....../(5)ནོར་མང་ཡོངས་སུ་བཟུང་བ་རྒྱ་ཆེ་བ།། ... ༼བསྐལ་བ་སྟོང་དུ་རྙེད་
དཀའ་དམ་པའི་ཆོས།། ...… ༼བསྐལ་བཟང་ཐར་བའི་གྲོང་ཁྱེར་ཉམས་དགའ་བར།། ..……… /ཞེས་ཤོ་ལོ་ཀ་བཞི་
ལ་འདོད་ནོར་ཆོས་ཐར་བཞི་བསྟར་ནས་ཡོད་ལ། གཏམ་རྒྱུད་ཡོངས་ཀྱི་སྒྲིག་རིམ་ཀྱང་དེ་ལྟར་དུ་སོང་ཞིང་།
མཇུག་བྱང་ཚིག་ལྷུག་ཏུ་སྙན་དངགས་ཆེན་པོའི་རང་བཞིན་གྱི་བརྗོད་བྱ་སྡེ་བཞི་དང༌། ...….. སྙིང་པོ་ཆོས་དང་
ཐར་བའི་སྡེ་རྩལ་དུ་བཏོན་པ་མུཀྟི་ཀའི་ཕྲེང་བ་ཞེས་གསུངས་པ་དག་ནས་བདག་ཅག་ལ་བདེན་དཔང་གི་ར་སྤྲོད་
བྱུང་ཡོད་དོ།།
2.ཚིགས་བཅད་སྦྱོར་སྟངས་ལ་མེ་ལོང་མ་ལས་གྲོལ་རིགས་མཛོད་འདུས་རྣམ་པ་བཞི་བསྟན་པ་ནང་བཞིན།
མདོ་མཁར་བའི«གཞོན་ཟླའི་གཏམ་རྒྱུད》ལས་ཀྱང་རིམ་པར་ལག་ལེན་དུ་བསྟར་བ་དཔེར་ན། གཞོན་ནུ་ཟླ་མེད།།
བཙས་མ་ཐག་ནས་དཔའ་ཞིང་བརྟུལ་ཕོད་པའི།། དྲན་པ་བརྙེས་ཤིང་རིང་པོར་མ་ཐོགས་པར།། ཤེས་བྱར་སྲིད་
ཀུན་སྐྱེས་སྟོབས་ལྷུན་གྲུབ་ཀྱི།། རིག་རྩལ་སྟོབས་ཀྱི་ཕུལ་དུ་ཕྱིན་པར་གྱུར།། ལྟ་བུ་ཤོ་ལོ་ཀ་གཅིག་གིས་བརྗོད་བྱ་
གཅིག་རྫོགས་པར་སྟོན་ལ། རིགས་དང་མཛོད་དང་འདུས་ལའང་དེ་ལྟར་གྱི་དཔེར་བརྗོད་གཏམ་རྒྱུད་ཀྱི་ག་ས་
གང་དུ་ཡོད་པ་མང་དོགས་ནས་བསྡུས་པའོ། །
3.ཚིགས་བཅད་དོ་མཉམ་པ་ནི་མེ་ལོང་མ་ཡིས་དངོས་བསྟན་ཡིན། དེར་ཚིག་རྐང་མཉམ་པ། བཅད་
• 21 •
-
-
--



གྲངས་མཉམ་པ། ངལ་གསོ་མཚམས་མཉམ་པ་སོགས་འདུག་ཅིང་། 《གཞོན་ཟླའི་གཏམ་རྒྱུད»དུ་དེ་དག་དོན་
ལ་གནས་པ་གཞིར་བཞག འདིར་བཅད་གྲངས་མཉམ་པའི་དཔེར་བརྗོད་རེ་འགའ་བགྲངས་བར་བྱ་སྟེ། བདུན་
ཚིག་ལ་ཚེག་བར་ཟུང་གསུམ་མཐའ་གཅིག་ཅན། དཔེར་ན། ཁྱོད་ཀྱི་སོར་རྩེ་ལས་བརྒྱུད་ནས།། དཔག་པར་
དཀའ་བའི་འཕྲིན་ཡིག་ཐོབ།།ཅེས་པ་ལྟ་བུ་དང་། དགུ་ཚིག་ལ་ཚེག་བར་ཟུང་བཞི་མཐའ་གཅིག་ཅན། དཔེར་ན།
ཡ་རབས་རྣམས་ནི་དང་པོར་དམ་བཅས་པའི།། ཐ་ཚིག་རྡོ་བའི་རི་མོ་ལྟར་བཀོད་ནས། ཞེས་པ་ལྟ་བུ་ཚེག་བར་
བརྒྱུད་ཅན། བཅུ་གཅིག་བཅོ་ལྔ་ཅན་སོགས་མང་ངོ༌།།
4.ཚིག་རྐང་མང་ཉུང་ལ་གསར་གཏོད་ཀྱི་རང་བཞིན་ལྡན་པ་དཔེར་ན། ཨ་ལ་ལ་ཡ་མཚན་ཤེས་པ་ སྤྲོ།།
དཔའ་ཞིང་བརྟུལ་ཕོད་སྙིང་སྟོབས་ཀྱི་བདག་ཉིད།། གཞན་སྡེ་རྣམ་གནོན་དཔུང་བ་ནི་ཆེས་གཏུམ།། རྗེ་བློན་
གཤིན་རྗེའི་གཤེད་པོ་རྣམས་ཆས་ཚེ།། ལྷ་ལས་ཕུལ་བྱུང་དེ་སུ་ཡིས་སྐྱོབ་པར་ནུས།། ཞེས་པ་ལྟ་བུ་ཤོ་ལོ་ཀ་གསུམ་
ཡོད་པ་དེ། སྙན་ངག་གི་ལུགས་ལ་རྐང་བ་བཞི་རེས་ཤོ་ལོ་ཀ་རེ་གྲུབ་དགོས། མདོ་མཁར་བས་དེ་ལྟར་སྦྱར་བ་མ་
ཟད། ཚེག་བར་དོ་མི་མཉམ་པ་ཡང་སྦྱར་ཡོད་པ་སྟེ། ཚིག་རྐང་དང་པོ་ཚེག་བར་བརྒྱུད་ཅན། ཚིག་རྐང་གཉིས་
པ་གསུམ་པ་བཞི་བ་ཚེག་བར་དགུ། ཚིག་རྐང་ལྔ་བ་ཚེག་བར་བཅུ་ཡིན་པ་དག རྩོམ་པ་པོའི་ཚིག་སྦྱོར་གྱི་རྩལ་
ལས་ཐོན་པའི་གསར་གཏོད་རང་བཞིན་གྱི་དགེ་མཚན་དུ་སོང་ངོ༌།།
གནའ་རབས་རྩོམ་རིག་ལ་ཞིབ་འཇུག་གི་དམིགས་ཡུལ་ནི་གནའ་བཟང་དེང་སྤྱོད་དེ། དེང་རབས་རྩོམ་རིག་
ལ་ཕན་པའི་བློ་རིག་འབྱེད་བྱེད་དུ་འགྲོ་དགོས་སྙམ། མདོ་མཁར་བས་བདག་ཅག་ལ《ཐོག་ཁང་དམར་པོའི་རྨི་
ལམ»དང་འགྲན་བཟོད་པའི་བརྩམས་ཆོས《གཞོན་ནུ་ཟླ་མེད་ཀྱི་གཏམ་རྒྱུད》གནངས་པ་ནི་ཤིན་ཏུ་བཀའ་དྲིན་
ཆེ་བས། དེར་ཞིབ་འཇུག་དང༌། ཞིབ་དཔྱོད་ཀྱིས་གསར་གཏོད་རང་བཞིན་ལྡན་པའི་གཟུགས་རིས་བཀོད་འབྲི་
སྣ་ཚོགས་བརྒྱུད་དེ། དེང་རབས་བརྙན་སྒྲོམ་གྱི་སྲ་གཟུགས་སུ་སྟོན་པར་ཧུར་བརྩོན་བྱེད་དགོས་སོ།།
མཆན།
འདི་ནས་བརྩམས་ཏེ་ཚིགས་བཅད་ཀྱི་ལུང་དྲངས་པ་དག«གཞོན་ནུ་ཟླ་མེད་ཀྱི་གཏམ་རྒྱུད»བོད་ལྗོངས་མི་
དམངས་དཔེ་སྐྲུན་ཁང་ནས་བསྐྲུན་པ། སྤྱི་ལོ1987ལོའི་ཟླ8པའི་པར་ཐེངས་གཉིས་པའི་པར་གཞི་དང་པོར་གསལ། །
2དཔའ་རིས་སངས་རྒྱས་ཀྱི «སྡེབ་སྦྱོར་རིག་པའི་སྲོལ་འབྱེད་དབྱངས་ཅན་ངག་གི་རོལ་མཚོ»ཀན་སུའུ་མི་
རིགས་པར་སྐྲུན་ཁང་ནས་བསྐྲུན་པ་སྤྱི་ལོ1994ལོའི་ཟླ6པའི་པར་ཐེངས་དང་པོར་གསལ། །
(3)ཤོག་ངོས་དག་མཆན་དང་པོའི་ཤོག་གྲངས་ལྟར་ཡིན།
@)དོར་ཞི་གདོང་དྲུག་སྙེམས་བློའི«དཔྱད་རྩོམ་ཕྱོགས་བསྒྲིགས》ཀྱི་ཚིགས་བཅད་སྡེབ་སྦྱོར་སྐོར་ལ་གསལ།
(རྩོམ་སྒྲིག་འགན་ཁུར་བ། ལྷ་མཆོག་རྒྱལ།)
• 22 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
རང་རྒྱལ་ལྷོ་ནུབ་མི་རིགས་ཀྱི་མཆེད་འཕོ་དང་ཉེ་འཁོར་གཉེན་བཤེས་
མི་རིགས་གྲུབ་ཚུལ་སྐོར་མདོ་ཙམ་བརྗོད་པ། །
ཝང་ལོས་བརྩམས། ཆོས་འཕེལ་གྱིས་བསྒྱུར།
(ལན་གྲུ་སློབ་གྲྭ་ཆེན་མོ། ཀན་སུའུ། ལན་གྲུ།)
[ནང་དོན་གནད་བཤུས] རང་རེ་རྒྱལ་ཁབ་དང་འདབས་འབྲེལ་ གྱི་ རྒྱལ་ཁབ་སྟེ་འབྲས་ ལྗོངས་ དང་འབར་མ། ལ་དྭགས།
འབྲུག་ཡུལ་སོགས་སུ་སྐད་དམ་གོམས་སྲོལ་མ་ཉམས་པའི་བོད་རིགས་འབོར་ཆེན་ཡོད་དེ། དཔྱད་ན་དེ་དག་ལས་སྐོར་ཞིག་
གནའ་ནས་ཡུན་གྱིས་ཕྱི་ལ་མཆེད་པར་སྣང་ཞིང༌། ད་ལྟ་ཕྱིར་མེས་རྒྱལ་ལ་ལོག་འདུན་ཟབ་ལ། སྐོར་ཞིག་གདོད་མ་ནས་དེ་རུ་
འཚོ་བཞེས་གནང་པ་མ་ཟད། དེ་དག་གི་བར་ལ་ཕྲལ་དུ་མེད་པའི་གཉེན་བཤེས་ཀྱི་འབྲེལ་བ་ཞིག་ཀྱང་གྲུབ་འདུག་གོ །
[བརྡ་ཆད་གཙོ་བོ] མི་རིགས། བོད། མཆེད་འཕོ།
[དཔེ་དེབ་དབྱེ་རྟགས]K281/288 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117( 1999)01=23=14
ཁོ་བོས་ལོ་དུ་མའི་རིང་ལ་བོད་ཁུལ་དུ་བྱ་བ་བསྒྲུབས་པ་དང་བོད་རིག་པར་ཞིབ་འཇུག་གི་ལས་ཕྲག་ཏུ་བླངས་
ཤིང་། རྗེས་སོར་བལ་ཡུལ་དང་རྒྱ་གར་ལ་རིག་གཞུང་འཚམས་འདྲིར་ཕྱིན་པར་མ་ཟད། འབྲས་ལྗོངས་དང་
འབར་མ། ལ་དྭགས། འབྲུག་ཡུལ་གྱི་གྲོགས་མང་པོ་ཞིག་ཤེས་རྗེས། ང་རང་གི་རྟོག་སྣང་དུ། རང་རྒྱལ་ལོ་རྒྱུས་
ཀྱི་དལ་འབབ་རིང་མོའི་ཁྲོད་གདོད་མ་ནས་མི་རིགས་མང་པོ་ཞིག་ཕན་ཚུན་མཆེད་འཕོ་དང་རིག་གནས་བརྗེ་རེས་
སོགས་སྲོལ་རྒྱུན་གྱི་མི་རིགས་བར་ཕན་ཚུན་འགྲོ་འོངས་ཡོད་པ་མ་ཟད། མི་རིགས་དེ་དག་གི་བར་བགྲོད་ལམ་བྱུང་
ཚུལ་དང་གྲུབ་ཚུལ། དར་ཚུལ་བཅས་ལས་མི་རིགས་གཞན་མང་དུ་གྲུབ་པའི་རྣམ་པའང་མཐོང་ངོ་།། ཉེ་ཆར།
ཁོ་བོས་ཉེ་འཁོར་མི་རིགས་དེ་དག་གི་རྣམ་པ་འདིར་ཞིབ་འཇུག་བྱ་རྒྱུ་ནི་ཧ་ཅང་གལ་ཆེ་བར་སེམས། ལས་འདི་ནི་
རང་རྒྱལ་གྱི་མི་རིགས་ཞིབ་འཇུག་གི་རྟིང་གནོན་དང་ཁ་གསབ་ཡིན་པ་མ་ཟད། དེར་ཞིབ་འཇུག་བགྱིས་པས་རྒྱལ་
ཁམས་དང་ཕྱོགས་ཡོངས། སྤྱི་བསྡོམས་སྒོས་མི་རིགས་གཞན་མང་པོ་ཞིག་གི་གནད་དོན་ཀྱང་མ་འགྲོལ་རང་གྲོལ་
དུ་འགྱུར། དེ་ལྟ་ན། ད་ཡོད་གནས་ཚུལ་འདི་ལ་ཁ་གཏད་ནས་ཉེ་འཁོར་གྱི་མི་རིགས་དེ་ཀོ་འཚོལ་ཞིབ་བྱས་ན།
རང་རྒྱལ་གྱི་བཅོས་སྒྱུར་སྒོ་འབྱེད་ཀྱི་བློ་ཁ་དང་མཐུན་པར་མ་ཟད། རང་རྒྱལ་གྱི་མི་རིགས་ཞིབ་འཇུག་གི་བྱ་
[རྩོམ་འབྱོར་ཉིན] 1999-01-05
[སྒྱུར་པ་པོ་ངོ་སྤྲོད] ཆོས་འཕེལ། （1968- )མཚོ་སྔོན་གུང་ཧོ་རྫོང་གི་མི་ཡིན། བོད་ཀྱི་ལོ་རྒྱུས་ཕྱོགས་ལ་དཔྱད་པ་འཇུག་
མུས་སུ་མཆིས།
• 23 •



གཞག་དང་རྒྱལ་སྤྱིའི་འགྲོ་བ་མིའི་རིག་པའི་ཞིབ་འཇུག་གཉིས་རིམ་གྱིས་ལམ་རྒྱུད་གཅིག་ཏུ་མུ་མཐུད་པའི་དགོས་
མཁོའང་ཡིན་པ་རེད། དེ་བས། འདིར་ཁོ་བོས་ཀྱང་མངོན་སུམ་མཐོང་ཐོས་སུ་གྱུར་བའི་ཉེ་འཁོར་མི་རིགས་
འགའི་མཆེད་སྟངས་དང་གཉེན་བཤེས་མི་རིགས་གྲུབ་ཚུལ་གྱི་གནད་དོན་འགའ་གླེང་དུ་བཀོད་ནས་མཁྱེན་སྤྱན་
ཡངས་བ་རྣམ་པར་གུས་པར་ཞུ་བ་འདི་ལྟ་སྟེ། ,
དང་པོ། རྒྱལ་ཁོངས་བརྒལ་བའི་མི་རིགས་འགའ།
ངེས་པར་དུ་ཁས་ལེན་དགོས་པ་ནི། རང་རྒྱལ་གྱི་བཅོས་སྒྱུར་སྒོ་འབྱེད་ཀྱི་བསམ་བློའི་ཁ་ཕྱོགས་གཏན་ཁེལ་
དང་མི་རིགས་ཞིབ་འཇུག་གི་བྱ་གཞག་གོང་དུ་སྤེལ་བ་བརྒྱུད། མི་རིགས་ཞིབ་འཇུག་གི་ཁྱབ་ཁོངས་ཆེ་རུ་བསྐྱེད་པ་
མ་ཟད། ལྷག་པར་དུ་རྒྱལ་ཁོངས་བརྒལ་བའི་མི་རིགས( #ཆ་ E PÉ)ཞིབ་འཇུག་ཐད་མཐོང་ཆེན་གནང་ན་
ཡང་། ཡུན་རིང་བོར་ཞིབ་འཇུག་གི་བློ་ཁ་ཕྱི་ལ་མ་ཕྱོགས་པས་གཞི་རྩའི་གནད་དོན་མང་པོ་ཞིག་ད་དུང་སེལ་མེད་
པའམ་མ་བསལ་བ་མ་ཟད། ལྟ་བ་ཁ་ཤས་མངོན་སུམ་དང་རྒྱབ་ཏུ་འགལ་ཕྱིར་ངེས་པར་དུ་བསྒྱུར་དགོས་པའང༌
མང་དུ་ཡོད་དོ།།
གཅིག ཡལ་བར་གྱུར་བའི་མི་རིགས་ཤིག་ཡང་བསྐྱར་རྙེད་པ།
བལ་ཡུལ་དང་ཤར་པའི་རིགས་ཀྱི་ངེས་ཟིན་བརྒྱུད། ཁོ་བོས་ཀྱང་རང་རྒྱལ་ཉེ་འཁོར་མི་རིགས་ཀྱི་ད་ཡོད་
རྣམ་པ་འདིར་ཞིབ་ཏུ་འཇུག་པར་བྱ་བ་ནི་ལས་འགངས་ཆེན་ཞིག་ཏུ་མཐོང་། ཀུན་གྱིས་མཁྱེན་གསལ་ལྟར། དེ་
སྔ་རང་རྒྱལ་གྱི་ལོ་རྒྱུས་དལ་འབབ་རིང་མོའི་ཁྲོད་བྱུང་ཟིན་པའི་གནད་དོན་སྐོར་ཞིག་གི་དོགས་གཞི་དེ་དེང་གི་བར་
དུ་སེལ་ཐབས་མེད་པའམ་མ་བསལ་བའི་ཆ་མང་དུ་ཡོད་དེ། དཔེར་ན། སུང་རྒྱལ་རབས་སྐབས་སུ་ལྡོང་ཤུལ་པས་
བཙུགས་པའི་རྒྱལ་རབས་ཏེ། སྔར་རང་རྒྱལ་ནུབ་བྱང་ས་ཁུལ་དུ་སྙན་པའི་གྲགས་པ་ཕྱོགས་སུ་ཁྱབ་པའི་མི་ཉག་
རྒྱལ་རབས་ནི། རྗེས་སོར་བྱང་ཕྱོགས་སོག་པོས་ཆིབས་བསྒྱུར་གྱིས་མིང་གི་ལྷག་པ་ཙམ་དུ་གྱུར་བའི་ལོ་རྒྱུས་ཀྱི་དོན་
རྐྱེན་འདི་དང་འདི་འདྲ་བ་ལྟར་རོ།། དེ་སྔ་ཙམ་དུ་མི་ཉག་རྒྱལ་རབས་ཀྱི་མཁར་ཤུལ་ཏེ་ཆུ་ནག་མཁར་ཤུལ(g k
ki#HE)རྙེད་པ་ནས་རང་ཅག་གི་བློ་ངོར་དེ་ནི་ཧ་ཅང་ཡིད་འཕངས་བའམ་ཧ་ཅང་ལྐོག་གྱུར་གྱི་རྣམ་པ་ཞིག་ངང་
ངམ་ཤུགས་ནས་འཆར་ན་ཡང་། ལོ་རྒྱུས་ཀྱི་བྱུང་འཕེལ་ཁྲོད་མི་རིགས་སམ་རྒྱལ་རབས་ཤིག་གི་འཇིག་གསོ་དང་
བྱུང་འཕེལ་ནི་ཆེས་རྒྱུན་ཆགས་ཀྱི་རྣམ་པ་ཞིག་ཏུ་མཐོང་བས་ན་དེ་ནི་གསང་བའམ་ལྐོག་གྱུར་གྱི་བྱ་བ་ཞིག་མིན་
ཡང་། སྔར་རང་རྒྱལ་ནུབ་བྱང་ས་ཁུལ་དུ་ལེ་བར་ཁྲི་ཕྲག་གཉིས་ལྷག་བརྒལ་བའི་ས་མཚམས་བདག་གིར་བཟུང་
ཞིང་ལོ་ངོ་ཉིས་བརྒྱ་ལྷག་ལ་དེ་ཀོར་དབང་བསྒྱུར་བའི་སྟོབས་འབྱོར་མངའ་ཐང་དྲག་ཏུ་རྒྱས་མྱོང་བའི་ས་གནས་
སྲིད་གཞུང་གི་དབུ་འཛུགས་མཁན་མི་ཉག་ལྡོང་ཤུལ་པར་མཚོན་ན། ལོ་རྒྱུས་འཕེལ་སོའི་འཁྱེར་ཕྱོགས་ཙམ་ལས་
ཡོངས་སུ་རྫོགས་པའི་རྣམ་པ་འདི་ལྟར་བྱུང་བ་ཡང་གཞི་ནས་བསམ་ཡུལ་ལས་འདས་ཤིང་ཡིད་ལ་བཟོད་བསྲན་
དཀའ་བའི་ལོ་རྒྱུས་དོན་རྐྱེན་ཞིག་ཏུ་ཁུམས་པར་མཐོང་ངོ་།། དེ་བས་ཕྱིས་བྱུང་གི་ལོ་རྒྱུས་སྨྲ་བ་ཚོས་དོན་རྐྱེན་
འདིའི་བྱུང་འཇིག་ཐད་ཞལ་མི་མཐུན་པའི་ལྟ་བ་མང་དུ་བཀོད་པ་མ་ཟད་སླད་སོར་ལྡོང་ཤུལ་པའི་ལྷག་མ་གནས་
ཕྱོགས་གར་མཆེད་དུ་ལ་ལས། ཡུལ་གཞན་དུ་མ་སོང་བར་ས་གནས་དེ་གའམ་རྒྱལ་ནང་གི་མི་རིགས་གཞན་པའི་
ཁྲོད་དུ་འདྲེས་བར་འདོད། ལ་ལས། ལྡོང་ཤུལ་པའི་ལྷག་འཕྲོ་དེ་དེ་སྔའི་བྱང་ལམ་བརྒྱུད་ནས་ཁམས་སྟོད་ཀྱི་
དཀར་མཛེས་ས་ཁུལ་ཏེ་དེ་སྔའི་མི་ཉག་སྡོད་གནས་སུ་སོང་སྟེ་ཡང་བསྐྱར་སྲིད་གཞུང་ཞིག་བཙུགས་པ་མ་ཟད་ལོ་ངོ༌
• 24 •



་
དུ་མར་ས་དེར་དབང་བསྒྱུར་པ་དང་འཚོ་བཞེས་གནང་བར་འདོད་དོ།། ཡིན་ན་ཡང༌། རྗེས་སོར་མི་རིགས་དེ་
གར་སོང་བ་ནི་དེང་གི་བར་དུ་སོམ་ཉིའི་ཚུལ་དུ་སྣང་བ་འདི་ལྟར་རོ། །
སྟེས་དབང་གིས་ད་ཐེངས་བལ་ཡུལ་དུ་འགྲིམ་པའི་གོ་སྐབས་རྙེད་པ་མ་ཟད་དེ་གའི་ཤར་པ་མང་པོ་དང་ཐུག་
སྟེ་ངོ་ཤེས་ཞིང་། ལྷག་པར་དུ་ཤར་པའི་རྩོམ་པ་པོ་སྙན་གྲགས་ཅན་སངས་རྒྱས་བསྟན་འཛིན་སྐུ་ཉིད་ཀྱིས་བོད་
ཡིག་གིས་བརྩམས་བའི་མི་རིགས་མཆེད་འཕོའི་ལོ་རྒྱུས་དེབ་ཐེར་གངས་ལྗོངས་ལྷ་གཡག ( E #kiEE #—《
tg# #》)ཞེས་པ་བཀླགས་རྗེས། གཟོད་གདོད་མའི་ལྡོང་ཤུལ་པ་རྣམས་གར་སོང་ལ་ཡིད་རྟོན་རུང་བའི་ངེས་
ཤེས་རྙེད་པ་སྟེ། ཡིན་པ་ནི་མི་ཉག་རྒྱལ་རབས་འཇིག་རྗེས། ལྡོང་ཤུལ་པ་མང་ཆེ་ཤོས་གཞི་ནས་དེང་ཐོག་གི་མི་
ཉག་ས་ཁུལ་དུ་བསྙེགས་ཤིང་དེར་རྒྱལ་ཕྲན་ཞིག་ཀྱང་བཙུགས་ནས་སྡོད་པ་ལ། ཡོན་རྒྱལ་རབས་ཀྱི་དུས་འགོར་
གོང་མ་སེ་ཆེན་རྒྱལ་བོས་ལྷོ་ཕྱོགས་འདུལ་བའི་དམག་གི་འདུ་འགོད་བསྒྱུར་བ་དང་བསྟུན་ཁོང་ཚོའི་རང་ས་རང་གི་
འཛིན་པའི་དབང་ཤོར་བ་མ་ཟད་ཐ་ན་གནས་གཞན་དུ་མི་སྤོར་ཐབས་མེད་ཀྱི་གནས་སུ་ལྷུང་། དེའི་ཕྱིར་ལྡོང་
ཤུལ་པ་དེ་ཚོ་དེ་སྔར་ས་དེ་རུ་འཁྲུག་རྩོད་དང་གོད་ཁ། ཐན་པ་སོགས་བྱུང་བ་ལས་བརྒྱུད་མྱོང་བའི་སྲོལ་རྒྱུན་གྱི་ལྷོ་
ལམ་བརྒྱུད་ནས། ལ་ལ་བྱང་ཐང་བརྒྱུད་དེ་དེང་གི་བོད་ལྗོངས་ཀྱི་གཞིས་རྩེ་སོགས་སུ་མཆེད་པ་དང་ལ་ལ་ཐད་
ཀར་གཙང་ཕྱོགས་སུ་བསྐྱོད་ཅིང༌། ཏིང་རི་སོགས་ནས་ཡུན་ཐུང་བསྡད་རྗེས་ཇོ་མོ་གླང་མ་བརྒལ་ཏེ་མཐར་བལ་
ཡུལ་བྱང་ཤར་མཚམས་ཀྱི་ཐང་ཆེན(#jeg E)ལ་སླེབས་ཤིང་དེར་གནས་བཅོས་ནས་བསྡད། རྗེས་སོར་མི་
ཉག་པ་འདི་དག་རིམ་གྱི་ལོ་རྒྱུས་སྟེང་ཤར་ཕྱོགས་བོད་ནས་མཆེད་འོངས་པའི་བོད་མིའི་ཆ་ཤས་ཞིག་ཏུ་གྱུར་ལ།
དེ་ནས་ཀྱང་རིམ་པར་བལ་ཡུལ་དང་བོད་ལྗོངས་སོགས་ཀྱི་ཤར་པའི་གྲུབ་ཆ་གཙོ་བོར་གྱུར་བ་སྟེ། ཤར་པ་ཞེས་པ་
ནི་ཤར་ཕྱོགས་ནས་མཆེད་འོངས་པའི་མི་རྣམས་ལ་བྱ་ཕྱིར་མིང་ཡང་དེ་ལྟར་བཏགས་པ་ཡིན་ནོ། དེབ་ཐེར་འདིར་
ལྡོང་ཤུལ་པའི་གནད་དོན་མང་པོ་ཞིག་ལ་གསལ་ཐག་ཆོད་པའི་བསྡོམས་ཚིག་བཞག་ཡོད་དེ། ལོ་རྒྱུས་ཀྱིས་བཟོས་
བའི་རྙོག་དོན་འདི་ཀོ་མཐར་རང་རིགས་ཀྱིས་གསལ་བར་བྱས་པ་ནི་བསྔགས་པའི་ཡུལ་དུ་གྱུར་རོ། །
གཉིས། སྲོལ་རྒྱུན་གྱི་བོད་པ།
དོན་དངོས་སུ། བལ་ཡུལ་སོགས་རང་རྒྱལ་ལྷོ་མཚམས་སུ་འཚོ་ཞིང་བཞེས་པའི་མི་རིགས་ཁྲོད་ཤར་པ་ཕུད་
སྲོལ་རྒྱུན་གྱི་བོད་པ་ཡང་མང་དུ་མཆིས་ཏེ། དེ་སྔར་རྒྱལ་ཕྱིའི་བོད་པའམ་བོད་རིགས་ཞེས་པ་མཐོང་ཐོས་སུ་གྱུར་
ཚེ་འཁྲུལ་བའི་བག་ཆགས་ཤིག་ཐད་ཀར་རྒྱུད་ལ་འདྲོང་ངེས་ཏེ། དེ་ནི་ཉེ་བའི་ལོ་བཅུ་ཕྲག་དུ་མར་རང་རྒྱལ་ནས་
ཕྱི་རུ་འཁྱམས་པའི་བོད་རིགས་སྤུན་ཟླ་ཁོ་ནར་འདོད་མོད། གཞི་ལ་སྦྱར་ན་དེ་ལྟ་མིན་ཏེ། ཐེངས་འདིར་བལ་
ཡུལ་གྱི་བོད་པ་མང་པོ་ཞིག་དང་འབྲེལ་འདྲེས་བགྱིས་བ་བརྒྱུད་ལྟ་བ་འདི་ཀོ་ངེས་པར་དུ་བསྒྱུར་དགོས་པ་ཞིག་ཡིན་
པ་འགོག་མེད་དུ་འཆར་རོ།། ཅིའི་ཕྱིར་ཞེ་ན། བསྡོམས་རྩིས་རགས་པ་བགྱིས་བ་ལྟར་ན། ཉེ་བའི་ལོ་འདི་གའི་
རིང་ལ་ཕྱི་རྒྱལ་དུ་བྲོས་བྱོལ་དུ་སོང་བའི་བོད་པ་འབུམ་གཉིས་ལས་མ་འདས་མོད། བལ་ཡུལ་ཁོ་ནར་དེ་སྔ་ནས་
འཚོ་ཞིང་བཞེས་བཞིན་པའི་བོད་པ་ས་ཡ་གཉིས་ལྷག་ཡོད་སྐད། གཟིགས་ཞིབ་བགྱིས་པ་ལྟར་ན། བོད་པ་འདི་
དག་ཕལ་ཆེར་ཐོག་མ་ནས་ས་དེ་གར་འཚོ་བའི་བོད་པ་ཁོ་ན་ཡིན་ཏེ། ལོ་རྒྱུས་དེབ་ཐེར་དང་དམངས་ཁྲོད་ཀྱི་
གཏམ་རྒྱུད་ལྟར་ནའང་། ལོ་ངོ་སྟོང་ཕྲག་ཞིག་གི་སྔ་རོལ་ཏེ་བཙན་པོའི་རྒྱལ་རབས་སྟོབས་འབྱོར་མངའ་ཐང་དྲག་
ཏུ་རྒྱུས་སྐབས་སམ་ཡང་ན་དེ་ལས་ཀྱང་སྔ་བའི་སྔ་རོལ་ཞིག་ནས་སྲོལ་རྒྱུན་གྱི་བོད་པ་འདི་དག་ཡུལ་དེ་གར་གནས་
འཆའ་ཞིང་རང་བྱུང་ཁམས་ཀྱི་གནོད་རྐྱེན་དང་རྒྱལ་མཚམས་སོགས་མིས་བཟོས་པའི་བཀག་རྒྱ་ཐོག་མ་ནས་བྱུང་
• 25 •
་



མ་མྱོང་པར་འདོད་དོ།། ཁོ་བོ་ཀྲུང་བལ་མཚམས་ཀྱི་ས་གནས་དུ་མ་བརྒྱུད་སྐབས་ངེས་ཟིན་ཟབ་མོ་ཐེབས་པ་ནི།
ས་འདི་གཉི་ཀའི་འབྲོག་ཁུལ་གྱི་རྩྭ་ཐང་ལ་དམིགས་བསལ་གྱི་དབྱེ་མཚམས་མེད་པ་དང་དེར་འཚོ་བའི་ཚོ་བ་དང་སྡེ་
ཁག་གི་འབངས་མི་ཕལ་ཆེ་བ་དག་གི་བར་ཕྲལ་དུ་མེད་པའི་གཉེན་ཉེ་དུའི་འབྲེལ་བ་ཡང་འཆགས་འདུག་པ་མ་ཟད།
རང་གི་ཕ་མེས་ཡང་མེས་ཀྱི་སྐབས་ནས་རི་ལུང་ཁོག་ཏུ་འཚོ་བའི་མི་རྣམས་ཀྱིས་དེང་གི་བར་ད་དུང་རང་ཉིད་རྒྱལ་
ཁབ་གང་ལ་གཏོགས་པར་ངེས་ཟིན་གྱི་ཚད་མ་ཞུ་དཀའ་སྟེ་གནད་དོན་འདི་ཁོ་ཚོར་མཚོན་ནའང་ཇི་མི་སྙམ་པར་
བཏང་སྙོམས་སུ་འཇོག་པ་ལས་འོས་སུ་མེད་དོ།། ལོ་རྒྱུས་ཀྱི་རྒྱུ་རྐྱེན་འདིས་དབང་གིས་ཡུལ་ཕྱོགས་དེ་གར་དེ་སྔ་
ནས་སྲོལ་རྒྱུན་བོད་རིག་པའི་ཁྱབ་ཁོངས་ངེས་ཅན་ཞིག་འཆགས་ཡོད་དེ། རང་རྒྱལ་གྱི་བོད་མི་རྣམས་དེ་རུ་བློ་
ཕྱོགས་ཤིང་ཕྱི་རུ་བགྲོད་འདོད་པའི་ཀུན་སློང་གཙོ་བོ་ནི་རྒྱུ་རྐྱེན་དེའི་སྐུལ་བ་ཤ་སྟག་གོ ། ཅིའི་ཕྱིར་ཅེ་ན། སྲོལ་
རྒྱུན་བོད་ཀྱི་རིག་གནས་ཀྱིས་ཕྱུག་པས་ཡུལ་ཕྱོགས་དེ་གའི་རང་བྱུང་ཁོར་ཡུག་དང་འཚོ་བའི་ཆ་རྐྱེན། ཆོས་ལུགས་
དད་མོས་སོགས་ཕྱོགས་མང་པོ་ནས་རྒྱལ་ཁབ་ནང་ཁུལ་གྱི་བོད་པའི་ས་གནས་དང་གཉིས་སུ་མ་མཆིས་ཏེ། གཞི་
ནས་རང་གི་འཚོ་བའི་གོམས་སྲོལ་དང་མཐུན་པའི་བོད་པ་རང་ཕར་ཞོག བདག་དང་བདག་འདྲ་བའི་བོད་ཀྱི་
རིག་གནས་དང་འཚོ་བའི་གོམས་གཤིས་ལ་བྱང་ཆ་ཅུང་ཟད་ཡོད་པ་རྣམས་ཀྱིས་ཀྱང་ས་གནས་དེ་དག་འགྲིམ་
སྐབས་རང་རྒྱལ་གྱི་བོད་ཁུལ་དུ་ལོག་འདྲ་བའི་འདུ་ཤེས་ཤིག་འཆར་ངེས་སོ།། དོན་དངོས་སུ་ཉེ་འཁོར་གྱི་ཡུལ་
ཕྱོགས་དེ་དག་ན་ཡང “བོད་ལྗོངས་ཆུང་བ”(/J༨ #t E）ཞེས་བའི་ས་ཆ་མང་དུ་མཐོང་ཐུབ་སྟེ། དཔེར་ན།
ཐེངས་འདིར་བདག་བལ་ཡུལ་གྱི་ལྟེ་བ་ཀ་ད་མན་རྡུ( in ཚེ རྒྱུ #S)འགྲིམ་སྐབས། དེ་སྔར་བོད་ཀྱིས་ཐད་ཀར་
དབང་བསྒྱུར་མྱོང་བའི་གནས་མཆོག་བྱ་རུང་ཁ་ཤོར་ཀྱང་མཇལ་བྱའི་ཡུལ་དུ་གྱུར་ཞིང་། ཡུལ་དེར་ཐོན་མ་ཐག་
ཁྱེད་ལ་རང་རྒྱལ་བོད་ལྗོངས་སུ་ཐོན་པའི་སྣང་བ་ཞིག་འགོག་མེད་དུ་སྟེར་ངེས་ཏེ། འདྲེན་བྱེད་དམ་ཐོས་འཛིན་གྱི་
ཡུལ་དུ་གྱུར་བ་ནི་བོད་པའི་ཆ་ལུགས་ཀྱིས་ཀུན་ནས་སྤྲས་ཤིང་བོད་སྐད་ཀྱི་སྨྲ་བ་ལྷག་པར་དག་པའི་བོད་པ་ཁོ་ན་
ཡིན་པ་མ་ཟད། ལྷ་ཁང་དང་ཚོང་ཁང་། ཟ་ཁང་། དཔེ་ཁང་། སྨན་ཁང་སོགས་ཀྱང་བོད་པའི་ལུགས་ཀྱིས་མ་
བྱས་པ་གཅིག་ཀྱང་མེད། བསང་དུད་ལང་ལོང་དུ་གཡོ་ཞིང་མཇལ་པ་ཚོགས་སུ་འདུ་བའི་རྣམ་པ་འདིར་བོད་རིག་
གནས་ཀྱི་ཁྱད་ཆོས་མངོན་པར་ཤར་བ་མ་ཟད། ཐ་ན་རང་རྒྱལ་ནས་སོང་བའི་རྒྱ་ནག་གི་བླ་དཔོན་དག་ཀྱང་དེང་
གི་བར་རང་རྒྱལ་གནའ་རབས་ཀྱི་གྲྭ་ཆས་གྱོན་པའི་སྲོལ་མ་ནུབ་པ་ཕུད། དེ་སྔ་ཡབ་མེས་རྣམས་ཀྱི་སྐུ་རིང་ལ་བོད་
ལྗོངས་ས་གནས་སྲིད་གཞུང་དང་འབྲེལ་འདྲིས་བཙུགས་པའི་བོད་ཡིག་གི་བྲིས་པའི་བཀའ་ཤོག་མང་པོ་ཉར་ཚེགས་
ལེགས་པོ་བྱས་ཡོད་དོ། །
དེ་ཡང་ཡིན་ཏེ། བལ་ཡུལ་དུ་མི་གྲངས་ས་ཡ་གཉིས་ལྷག་བརྒལ་ཞིང་དེང་གི་བར་དུ་རང་ལ་བོད་པ(ge)
ཞེས་མིང་གིས་འབོད་བཞིན་པའི་རྒྱལ་ཁོངས་བརྒལ་བའི་བོད་རིགས་འདི་དག་ཕུད། ད་དུང་ས་གནས་གོམས་
སྲོལ་འཁྱེར་ཟིན་པའི་དེང་ཐོག་གི་བོད་པ་ཡང་མང་དུ་མཆིས་ཏེ། ཁོང་ཚོར་བོད་པ་ཞེས་དེང་ཐོག་གི་མིང་གིས་
འབོད་སྲོལ་དེ་དེང་སྐབས་ཕལ་ཆེར་བསྙད་དུ་མེད་ལ། དེ་ལས་རང་འཚོ་བའི་ས་གནས་ཀྱི་མིང་གིས་རིགས་མིང་དུ་
འཁྱེར་ཟིན་པ་དེ་དག་ཡང་ཁྱབ་ཁོངས་འདི་ལས་མ་བརྒལ་ཏེ། དཔེར་ན། བལ་ཡུལ་གྱི་ས་མིང་ལསཙྩS}#(ཏོ་
ས་ལ）EL*##z(གོ་རུ་བ） ཙྩ##RE(རྡོ་ཕུ་ཁེ་ཁ་ཤི） k#g (མོན་ཏ) z/sསྒྱུL (ལེ་གུ)བློ
#ཟློ(ཋཀུར་བ）ezཚོ(དྲབིཊ）# #gg (རཧུལ)༠ལྟ་བུ་རྣམས་ཀྱང་བོད་པ་ལས་གཞན་དུ་མ་
의
。
ས་མིང་འདི་དག་ད་དུང་དཔྱད་བགྱི་དགོས་པ་ལས་འགྱུར་མིང་དང་ཐོད་ཐུག་མིན་ལ་ཆ་མ་འཚལ་ལོ།།
• 26 •



འདས་སོ།།
གསུམ། ལོ་རྒྱུས་དཔྱད་ཡིག་གི་ཁ་སྣོན་གལ་ཆེན།
ཐེངས་འདིར་བལ་ཡུལ་དང་རྒྱ་གར་གྱི་ཡུལ་གྲུ་མང་པོ་བརྒྱུད། ད་དུང་ངེས་ཟིན་ཟབ་མོ་ཞིག་ཐོབ་པ་ནི།
དེ་སྔར་མིག་མཐོང་ལག་ཟིན་ཏུ་གྱུར་བའི་འབྲེལ་ཡོད་དཔྱད་གཞིའི་ཡིག་ཆ་སོགས་ཀྱི་བཀག་རྒྱུ་ལས་ལོ་རྒྱུས་ཀྱི་
གནད་དོན་སྐོར་ཞིག་གི་ལྟ་ཚུལ་ལམ་དོགས་གནད་སེལ་བའི་རྒྱུ་རྐྱེན་ཧ་ཅང་ཉག་ཕྲ་སྟེ། ཐེངས་འདིའི་གནས་
བསྐྱོད་བརྒྱུད་རང་གི་ལྟ་བའི་ཐད་སྔོན་མེད་ཀྱི་དཔྱིད་དཔལ་གསར་དུ་ཤར་བ་མ་ཟད་དོགས་གནད་མང་པོ་ཞིག་གི་
མདུད་རྒྱ་གྲོལ་ཚུལ་ལམ་དེར་ཞིབ་ཏུ་འཇུག་པའི་ཐད་མིག་རྒྱང་ཇེ་རིང་དུ་སོང་བ་ཕུད་ད་ཡོད་ཀྱི་གནས་ཚུལ་དང་
བསྟུན་པའི་བར་ཁྱད་ཇེ་ཉེར་སོང་། དཔེར་ན། དེ་སྔ་གུ་གེ་རྒྱལ་རབས་ཞེས་པ་ཐོས་འཛིན་དུ་གྱུར་ཚེ། དེ་མ་ཐག་
ཡིད་ལ་ངེས་པ་ནི་མངའ་རིས་ཀྱི་བརྗིད་ཉམས་ཆེ་བའི་གནའ་བོའི་གུ་གེ་རྒྱལ་རབས་ཀྱི་མཁར་ཤུལ་གྱི་རྣམ་པ་དེ་
ཡིན་ལ། དེ་ཀོ་བརྒྱུད་ད་དུང་ལ་དྭགས་རྒྱལ་རབས་ཀྱི་ལོ་རྒྱུས་རགས་བསྡུས་ཤིག་ཀྱང་ཡིད་ལ་སྐྱེ་ངེས་ཏེ། དེ་ནི་
བཙན་པོ་བོད་ཀྱི་རྒྱལ་རྒྱུད་རྣམ་པས་ས་གནས་སྲིད་གཞུང་བཙུགས་པའི་ལྟེ་བ་ཡིན་པས། སྐབས་དེའི་སྟོབས་
འབྱོར་མངའ་ཐང་དྲག་ཏུ་རྒྱས་བའི་བོད་ཀྱི་རྒྱལ་རབས་ཆེན་པོ་དང༌། མཚར་སྡུག་འོད་སྟོང་ཀུན་ནས་འཕྲོ་བའི་
བོད་ཀྱི་རིག་གནས་ཀྱིས་ཨེ་ཤ་ཡའི་དབུས་རྒྱུད་དང་ལྷོ་རྒྱུད་ཀྱི་ཉེ་འཁོར་རྒྱལ་ཁབ་མང་བོའི་ཐོན་སྐྱེད་ཐད་ཕན་ཚུན་
མ་སྐུལ་རང་ཤུགས་ཀྱིས་ནུས་བ་གལ་ཆེན་བཏོན་ཡོད་པ་གདོན་མི་ཟ་མོད། འོན་ཀྱང་དཔྱད་གཞི་ཡིག་ཆའི་བཀག་
རྒྱའི་དབང་གིས་ལུང་རིགས་གཉིས་ལྡན་གྱི་ཚད་ཐུབ་ཀྱི་ཁུངས་བཅོལ་བའི་རྒྱབ་རྟེན་བརྟན་པོ་རྙེད་དཀའ་བ་འདི་
དང་འདི་ལྟར་རོ།། ཐེངས་འདིའི་གནས་བསྐྱོད་བརྒྱུད་ཡུལ་དེ་གའི་ས་ཆུ་མང་པོ་འདྲེན་བྱེད་ཀྱི་དཔལ་དུ་ཤར་བ་
མ་ཟད་ཁ་སེམས་གཉིས་མེད་ཀྱི་གྲོགས་འགའ་རེའང་རྙེད་ལ། ཁོང་རྣམ་པས་རྒྱབ་སྐྱོར་དང་རོགས་རམ་ལས་ཉེ་
འཁོར་མི་རིགས་དང་ས་གནས་སྐོར་གྱི་དཔྱད་ཡིག་མང་པོ་ཞིག་ལག་ཏུ་སོན་ཞིང་། གཟོད་གུ་གེ་རྒྱལ་རབས་དབང་
ཐང་རྒྱས་སྐབས་བལ་ཡུལ་དང་རྒྱ་གར་བྱང་ཕྱོགས་ཀྱི་ས་གནས་སོ་སོར་བཏོན་པའི་གལ་ཆེའི་རང་བཞིན་ནམ་ཤན་
ཤུགས་ཐེབས་ཚུལ་ལ་ཡང་ངོས་ཟིན་ཅུང་ཙམ་བྱུང་། །
སྟབས་འགྲིག་པ་ནི། བདག་གི་གྲོགས་སུ་རྙེད་པའི་བལ་ཡུལ་གྱི་གསར་འགྱུར་འགོད་མཁན་བུ་རམ་མཁས་
གྲུབ(ཚ=K•##)ནི་གུ་གེའི་རྒྱལ་རབས་སྐབས་སུ་བལ་ཡུལ་གྱི་ནུབ་བྱང་ཁུལ་དུ་བཙུགས་པའི་བོད་ཀྱི་རྒྱལ་
རབས་ཏེ་ཡ་ཙེའི་རྒྱལ་རྒྱུད་ཅིག་ཡིན་ལ། ཁོང་གིས་དེ་སྔའི་ཡ་ཙེའི་ས་ཁུལ་གྱི་ས་རིས་མང་པོ་དང་གལ་ཆེའི་དཔྱད་
ཡིག་སྐོར་ཞིག་བདག་ལ་གནང་བ་མ་ཟད། ད་དུང་ཐེངས་དུ་མར་ཁོང་དང་ཞལ་བརྡ་བཞེས་ཕྱིར། ཁོས་དེ་སྔའི་
ཡ་ཙེ་པའི་ཡུལ་སྲོལ་གོམས་གཤིས་སོགས་ཇི་མ་ཇི་བཞིན་དུ་བདག་ལ་ཞལ་ཁྲིད་གནང་། ཡིན་ན་ཡང་། ལོ་ངོ་སྟོང་
ཕྲག་ཅིག་ལ་མི་རིགས་ཀྱི་འདྲེས་སྡོད་བརྒྱུད། ཡ་ཙེ་པའི་འཚོ་བའི་གོམས་སྲོལ་ཐད་འགྱུར་ལྡོག་ཆེན་པོ་བྱུང་ཡོད་
ནའང་། གཟུགས་གཞི་འགྲོ་པ་མིའི་རིག་པའི(tཆ་ཚ #)ཆ་ནས་བལྟས་ན། མཐོང་མ་ཐག་ཏུ་དེ་ནི་སོག་
པོའི་རིགས་རྒྱུད་ལས་མཆེད་པ་རྟོགས་ཐུབ་སྟེ་རྒྱ་གར་པའི་རིགས་རྒྱུད་དང་ཁྱད་པར་ཧ་ཅང་ཆེའོ༎ བུ་རམ་མཁས་
གྲུབ་སྐུ་ཉིད་ཀྱིས་ད་དུང་བདག་ལ། ངེད་རྣམས་ཞལ་བརྡ་མཐུན་པའི་གཞི་གཙོ་བོ་ནི་ཀྲུང་གོ་རྒྱལ་ཁབ་དང་མཛའ་
གཅུགསཀྱི་འབྲེལ་བའི་སྐུལ་བ་ཕུད། རྒྱུད་ལ་ད་དུང་རིགས་རྒྱུད་དམ་མི་རྒྱུད་གཅིག་ལས་མཆེད་པའི་མཛའ་
མཐུན་གྱི་ཀུན་སློང་ཞིག་ངང་ངམ་ཤུགས་ནས་སྐྱེ་བའི་ཕྱིར་རོ། ཞེས་ཟེར། དེ་ཡང་ཡིན་ཏེ། ངེད་གཉིས་ལ་ཐུན་
མོང་དུ་མཚུངས་བའི་སྐྱེ་གཟུགས་ལྡན་པ་མ་ཟད། ལྷག་པར་དུ་ཁོང་གི་འགྲམ་རྩིད་དེ་མཐོང་བ་ཙམ་གྱིས་ཀྱང་རང་
• 27 •



རེའི་རྒྱལ་ཁབ་ཀྱི་སོག་རིགས་དང་བོད་རིགས་ན་གཞོན་དག་གི་རྣམ་པ་ཡིད་ལ་སྐྱེ་ངེས་སོ།།
བདག་གི་གྲོགས་པོ་ཅིག་ཤོས་ནི་རྒྱ་གར་པ་ཞིག་སྟེ། ཁོང་གི་སྐྱེ་ཡུལ་ནི་རྒྱ་གར་བྱང་ཕྱོགས་ཀྱི (ཎྞཾgspx
# )ཞེས་པའི་ས་ཆ་དེ་ཡིན་ལ། ཁོང་གིས་ཆུང་དུས་སུ་རང་ཡུལ་ནས་གོམས་པའི་བོད་སྐད་ཀྱིས་བདག་དང་ཐད་
ཀར་ཞལ་བརྡ་གནང་ཐུབ་པ་མ་ཟད་རང་ཡུལ་དུ་བེད་སྤྱོད་བཞིན་པའི་བོད་ཡིག་སྟེ་ད་ལྟ་ཇི་ལི ( @ g)སློབ་གྲྭ་
ཆེན་མོའི་དཔེ་ཁྲིད་མཆོག་ཤོས་ཤིག་ཏུ་གྱུར་ཡོད། གཞན་དུ་ཁོང་གིས་སྒྲོན་བརྙན་དང་དཔེ་རིས། ཡིག་ཚགས་དུ་
མ་བརྒྱུད་བདག་ལ་སྐྱེ་ཡུལ(ཙྪཱfg/SA#)གྱི་གནས་ཚུལ་འགྲེམ་སྟོན་བྱས་པ་སྟེ་རང་རེའི་རྒྱལ་ཁབ་ཀྱི་བོད་ཁུལ་
སོ་སོ་དང་ཀུན་ནས་མཚུངས་བའི་མིའི་བཟོས་ཡུལ་ལྗོངས་དང་གངས་རི་དཀར་བོས་ཡོངས་སུ་བསྐོར་བའི་དབུས་
ན་ངུར་སྨྲིག་མདོག་གིས་བརྒྱན་པའི་བོད་བརྒྱུད་བསྟན་པའི་དགོན་པ་རེ་རེ་སོགས་མིག་གི་དཔལ་དུ་སྣང་བ་མ་ཟད།
ད་དུང་བདག་ལ་མཐོང་ཐོས་སུ་འབྱུང་དཀོན་པའི་ཡིག་ཚགས་མང་པོ་ངོ་སྤྲོད་བྱས། ཁོང་གིས་གསུངས་པ་ལྟར་ན།
དེ་སྔ་གུ་གེའི་རྒྱལ་རབས་སྟོབས་འབྱོར་མངའ་ཐང་དྲག་ཏུ་རྒྱས་སྐབས་སུ། (fgjs A#)ནི་དེའི་མངའ་
ཁོངས་སུ་གཏོགས་ཕྱིར། དེང་གི་བར་དེ་གར་བོད་ཀྱི་ཤེས་རིག་གི་ཁྱབ་ཁོངས་ངེས་ཅན་ཞིག་ཆགས་ཡོད་པ་མ་ཟད།
གུ་གེའི་རྒྱལ་རབས་སྐབས་སུ་སྙན་པའི་གྲགས་པ་ཕྱོགས་སུ་རྒྱས་པའི་ལོ་ཙཱ་བ་ཆེན་མོ་རིན་ཆེན་བཟང་བོའི་སྐྱེ་ཡུལ་
ཀྱང་དེ(མྦྷོrgSEA# )ཡིན་ཟེར། དེ་བས་ལོ་ངོ་སྟོང་ཕྲག་ལྷག་འགོར་ཟིན་པའི་རྒྱ་གར་བྱང་ཕྱོགས་ཀྱི་ཡུལ་གྲུ་
འདིར་གདོད་མ་ནས་བོད་ཀྱི་ཤེས་རིག་ཕུན་སུམ་ཚོགས་པའི་ཁྱབ་ཁོངས་ངེས་ཅན་ཞིག་ཏུ་གྱུར་ཡོད་དེ། དེ་ལྟ་མིན་
ན། བོད་ཀྱི་ཤེས་རིག་ལ་མཁྱེན་སྤྱན་ཡངས་པའི་མཁས་མཆོག་རྣམས་ཀྱང་དེ་ནས་འཚར་ལོང་འབྱུང་དཀའོ། །
ཉེ་བའི་ལོ་འགའི་རིང་ལ། བོད་ཡུལ་གྱི་ཉེ་འཁོར་དང་ཉེ་འཁོར་བོད་ཀྱི་ས་གནས་སོ་སོར་འགྲིམས་པ་བརྒྱུད།
བདག་གི་རྟོག་ངོར་གུ་གེའི་སྐོར་གྱི་ངོས་ཟིན་ཇེ་ཟབ་ཏུ་སོང་བ་མ་ཟད། ཕྱོགས་མཚམས་སོ་སོ་ནས་སྔར་ལས་ཀྱང་
ཆེ་བའི་བོད་ཀྱི་རིག་གནས་ཀྱི་ཁྱབ་ཁོངས་ངེས་ཅན་ཞིག་གསར་དུ་རྙེད་པ་དང་འདྲ་སྟེ་དེ་སྔ་མཐོང་ཐོས་སུ་མ་བྱུང་
བའི་ཤེས་བྱ་མང་པོ་བློ་རུ་ཆུད། དཔེར་ན། བོད་བརྒྱུད་ནང་བསྟན་གྲུབ་མཐའ་སོ་སོའི་ངོས་འཛིན་ཐད། སྔར་
བཞིན་བོད་ཀྱི་ཡུལ་གྲུ་ཐམས་ཅད་དུ་དགེ་ལུགས་པ་ཁོ་ན་ལས་གྲུབ་མཐའ་གཞན་རྣམས་མིང་གི་ལྷག་མར་གྱུར་བའི་
ཕྱོགས་ལྷུང་གི་བཞེད་ཚུལ་ལམ་ལྟ་རྒྱ་ཆུང་བའི་བཀག་རྒྱ་ལས་རིང་དུ་བརྒལ། དོན་དམ་པར། ལོ་ངོ་སྟོང་ཕྲག་
ལྷག་གི་རིང་ལ་བོད་ཀྱི་གྲུབ་མཐའ་ཁག་སོ་སོའི་བར་འཐབ་རྩོད་དམ་ཆབ་སྲིད་ཀྱི་དགོས་དབང་གིས་བོད་ཀྱི་རིག་
གནས་ཉིང་བཅུད་ཕུན་སུམ་ཚོགས་པའི་གནའ་རབས་ཀྱི་གྲུབ་མཐའ་སོ་སོ་མིང་ཙམ་དུ་གྱུར་མེད་པ་མ་ཟད། བོད་
ཀྱི་ཉེ་འཁོར་ས་ཁུལ་དང་ཉེ་འཁོར་གྱི་བོད་ཀྱི་ས་གནས་སོགས་སུ་དར་རྒྱས་ལྷག་པར་ཆེ་ལ། བོད་ཡུལ་གྱི་ལྟེ་བ་སྟེ་
བོད་ལྗོངས་དང་ལྡབ་འགྱུར་གྱིས་མང་བའི་གནས་དེ་གར་བོད་ཀྱི་གྲུབ་མཐའི་འདོད་ཚུལ་དང་དད་པའི་ཚུལ་
མངོན་པར་གསལ་བ་མ་ཟད། བོན་དང་བོན་ཆོས་ཀྱི་དགོན་པའི་དར་སོ་ཀྱང་ཧ་ཅང་ཆེའོ།།
བོད་ལྗོངས་སུ་སེར་ལམ་མེར་སྣང་བའི་དགེ་ལུགས་པའི་དགོན་པ་དེ་ས་གནས་འདི་ཀར་མཐོང་དཀོན་པས།
བདག་གི་རྟོག་ངོར་དེ་སྔར་རླུང་ལྟར་གྲགས་པའི་བོད་རིགས་ཐམས་ཅད་ལ་ཆོས་ལུགས་ཀྱི་དད་མོས་ཡོད་པ་མ་ཟད་
ཆོས་ལུགས་དེ་ནི་ཕལ་ཆེར་དགེ་ལུགས་པ་ཁོ་ན་ཡིན་པའི་གཏམ་ལ་ཡིད་རྟོན་དཀའ་བར་གྱུར་ཅིང་། དགེ་ལུགས་
པ་ནི་བོད་ཀྱི་གྲུབ་མཐའི་ཁྲོད་གོ་ས་གང་དང་ཅི་ཙམ་ཟིན་པའི་ཐད་སྔར་མེད་ཀྱི་རྟོག་པ་ཞིག་ངང་གིས་ཡིད་ལ་སྐྱེས་
སོ། དོན་དངོས་དང་བསྟུན་ན། རྒྱ་ཆེ་བའི་བོད་ཀྱི་ཡུལ་གྲུ་སོ་སོའི་འཚོ་བའི་ཆུ་ཚད་དང་འཚོ་བའི་ཁོར་ཡུག་
སོགས་སུ་རྙིང་མ་པའི་གྲུབ་མཐའི་དད་འདུན་ལྷག་པར་ཆེ་སྟེ། བལ་ཡུལ་དུ་བོད་ཀྱི་དགོན་པ་ཆེ་མ་ཆུང་གསུམ་
བསྡོམས་པས་སུམ་སྟོང་ལྷག་ཡོད་པ་ལས་རྙིང་མ་པས་ཕལ་ཆེར་བརྒྱ་ཆའི་ལྔ་བཅུ་ལྷག་ཙམ་ཟིན་ཞིང་། ས་གནས་
v•
• 28 •



པ་
དེ་དག་ཏུ་སློབ་དཔོན་པད་མ་འབྱུང་གནས་ཀྱི་སྙན་གྲགས་ཕྱོགས་སུ་གཡོ་བ་ལས་རྗེ་ཙོང་ཁ་པའི་སྙན་གྲགས་ཆུང་།
དེ་བས། དགེ་ལུགས་པའི་གྲུབ་མཐའ་ཡུལ་གྲུ་དེ་དག་ཏུ་ཁྱབ་གདལ་དུ་གཏོང་བར་དམངས་ཚོགས་ཀྱི་གཞི་ཁྱོན་ཧ་
ཅང་ཆུང་ཕྱིར། ཆོས་ལུགས་ལ་ཡང་ཆོས་ལུགས་རང་ཐད་ནས་དར་སྤེལ་བྱེད་པའི་རང་བཞིན་ཞིག་ཡོད་པ་མ་ཟད།
ས་གནས་དེའི་དཔལ་འབྱོར་དང་རིག་གནས་ལོ་རྒྱུས་སོགས་ཕྱི་ཡུལ་གྱི་ཆ་རྐྱེན་དང་འབྲེལ་བ་ཧ་ཅང་ཆེ་སྟེ། དད་
འདུན་པའི་བསམ་བློའི་འདུ་ཤེས་དང་ལྟ་བའི་འཁྱེར་སོ་ཙམ་ལས་རང་ཕྱོགས་སུ་བསྒྱུར་དཀའོ།། དེའི་ཕྱིར། ས་
གནས་དེ་གའི་མི་རྣམས་ལ་མཚོན་ན། ཁོང་ཚོའི་འདོད་བློར་དགེ་ལུགས་པའི་བླ་དཔོན་དག་གི་གོ་བབས་དེ་འདྲ་མི་
མཐོ་བ་མ་ཟད། ཐ་ན་དེ་ནི་ཆབ་སྲིད་ཀྱི་དབང་ཤུགས་ཞིག་ཏུ་འདོད་བཞིན་ཡོད་ལ། ཁོང་ཚོའི་ཁྲོད་དད་འདུན
ཆེས་མཐོ་བ་ནི་ས་གནས་རང་ག་ནས་དར་སོ་ཆེ་བའི་ཆོས་ལུགས་སྟེ། རྙིང་མ་པའི་གྲུབ་མཐའ་ཡིན་ནོ།།
དེ་ལས་ཀྱང་མཉམ་འཇོག་དགོས་པ་ནི། ཡུལ་འདི་ན་བོད་བརྒྱུད་ནང་བསྟན་གྱི་གནའ་བོའི་གྲུབ་མཐའ་
རྣམས་དང་འབྲེལ་བ་ཟབ་ཆེ་བའི་བོད་ཡིག་གི་གནའ་དཔེ་བགྲང་དུ་མེད་པ་ཞིག་མཆིས་ཏེ། དེ་ནི་བོད་ཀྱི་གྲུབ་
མཐའ་སོ་སོའི་བར་གྱི་སྡེ་གཟར་ལ་ཞིབ་ཏུ་འཇུག་པའམ་བོད་ཀྱི་ལོ་རྒྱུས་ཞིབ་འཇུག་ཐད་དགོས་མཁོ་ཧ་ཅང་ཆེ་བའི་
དཔྱད་ཡིག་ཏུ་མཐོང་ངོ་།། ཡིན་ནའང་། འཇར་མན་རྒྱལ་ཁབ་ཀྱིས་དེ་ལ་སྔར་ནས་མཐོང་ཆེན་མཛད་ཡོད་པ་མ
ཟད་དེ་སྔ་ནས་འཚོལ་བསྡུ་དང་ལེགས་སྒྲིག་བྱེད་བཞིན་པ་ཕུད། ད་དུང་འགྲོ་སོང་རྒྱུ་ཆེར་བཏང་ནས་བལ་ཡུལ་དུ་
བོད་ཀྱི་གནའ་རབས་ཡིག་ཚགས་བསྡུ་གཉེར་གྱི་དཔེ་མཛོད་ཁང་ཞིག་ཀྱང་ཆེད་དུ་བཞེངས་ཡོད་ལ། ཁོང་ཚོས་ལོ་
ལྔའི་འཆར་གཞི་དུ་མ་བཀོད་ནས་དེར་འདུས་ཀྱི་བོད་ཀྱི་གནའ་རབས་ཡིག་ཚགས་ཐམས་ཅད་བསྡུ་ཅི་ཐུབ་མཛད་
ནས་རྒྱ་ཆེ་བའི་བོད་པ་དང་བོད་ཀྱི་རིག་གནས་ཞིབ་འཇུག་པ་ཚོར་ལག་སྐྱེས་སུ་འབུལ་འདོད་པའི་སྟ་གོན་སྔར་ནས་
བྱས་ཡོད་དོ།། གོ་ཐོས་ལྟར་ན། ཁོང་ཚོས་ད་ལམ་བརྒྱུད་ཟིན་པའི་ལོ་ལྔའི་འཆར་གཞི་དང་པོའི་ནང་ཙམ་དུ།
བོད་ཀྱི་གནའ་བོའི་གལ་ཆེའི་ཡིག་ཚགས་ཁྲི་དྲུག་ལྷག་ཙམ་བསྡུ་གཉེར་མཛད་ཟིན་ལ། དེའི་ཁྲོད་དུ་རང་རྒྱལ་བོད་
ཁུལ་སོགས་སུ་མཐོང་དུ་མེད་པའི་རྙིང་མ་པའི་དཔེ་ཚོགས་མང་དུ་འདུས་ཡོད་ཕྱིར། དེ་ནི་རང་རྒྱལ་དུ་ཉར་ཚགས་
བྱས་ཡོད་པའི་བོད་ཀྱི་གནའ་རབས་ཡིག་ཆ་དག་གི་ཁ་གསབ་གཙོ་བོར་མཐོང་བས་རྒྱལ་ཁབ་སོ་སོའི་བོད་རིག་པའི་
ཞིབ་འཇུག་ལ་ཞེན་ཆེ་བ་རྣམས་པས་མཐོང་ཆེན་བྱས་དང་བྱེད་བཞིན་མཆིས་ཏེ། བདག་ས་གནས་དེ་ག་འགྲིམས་
སྐབས། ཨ་མེ་རུ་ཀ་ལ་སོགས་པའི་རྒྱལ་ཁབ་མང་པོ་ཞིག་ནས་ཆེད་དུ་ཕེབས་ཏེ་ཡིག་ཚགས་དེ་དག་མཇལ་བའི་
གྲོགས་པོ་མང་པོ་ཞིག་དང་ཐུག་ཅིང་ཕྲད། ཉེ་འཁོར་ས་གནས་དེ་དག་ཏུ་བཀྲམ་པའི་བོད་ཀྱི་གནའ་རབས་ཡིག་
ཚགས་འདི་དག་ལ་གཞལ་དུ་མེད་པའི་རིན་ཐང་ལྡན་པ་ཁོ་བོས་མ་བསྐུལ་ཀྱང་ཀུན་གྱིས་མཁྱེན་གསལ་ལྟར་རོ།
བཞི། འགྱུར་ཟིན་པའི་གནའ་བོའི་ལྷོ་པ་དང་འབྲས་ལྗོངས་པ། །
གཞན་དུ། བདག་གིས་ཉེ་འཁོར་མི་རིགས་ཀྱི་ཞིབ་འཇུག་བྱས་པ་འདི་ལས་གལ་ཆེན་ཞིག་ཏུ་འདོད་པའི་རྒྱུ་
རྐྱེན་གཞན་ཞིག་ནི་ས་གནས་དེ་གའི་མི་རིགས་མང་པོའི་འགྱུར་བ་ལས་བྱུང་བ་སྟེ། འགྱུར་བ་འདིས་མི་རིགས་རིག་
པ་དང་འགྲོ་བ་མིའི་རིག་པ་སོགས་ཞིབ་འཇུག་གི་ལས་བགྱི་བ་རྣམ་པས་སྤྱི་ཚོགས་ཀྱི་ཁོར་ཡུག་མི་འདྲ་བར་མི་
རིགས་ཤིག་གི་འབྱུང་འགྱུར་འཕེལ་འགྲིབ་སོགས་ལའང་ཐུན་མོང་མ་ཡིན་ པའི་ཆོས་ཉིད་ལྡན་པ་དེར་ཞིབ་ཏུ་
འཇུག་པར་ཕན་ཐོགས་ཆེན་པོ་འདོན་ངེས། དཔེར་ན། ཐེངས་འདིར་བལ་ཡུལ་ནས་མཐོང་ཐོས་སུ་བྱུང་བའི་ལྷོ་
པའི་རིགས་དེ་རྣམས་ལ་འགྱུར་བ་ཤིན་ཏུ་ཆེ་སྟེ་རང་རེའི་བོད་ལྗོངས་ལྷོ་ཁའི་ཕྱོགས་ཀྱི་ལྷོ་པའི་རིགས་དང་གཏན་
ནས་མི་འདྲ་བ་མ་ཟད། སྐད་རིགས་དང་གོམས་སྲོལ། ཆོས་ལུགས་དད་མོས་སོགས་གང་གི་ཆ་ནས་བལྟས་ཀྱང་ས་
• 29 •



དེ་གའི་བོད་དང་ཐུན་མོང་གི་འདྲ་ཆོས་མང་དུ་མཐོང་ཐུབ། ཁོང་རྣམས་ཀྱིས་བོད་སྐད་སྨྲ་བ་ཧ་ཅང་ཡང་དག་པ་
མ་ཟད་མང་ཆེ་ཤོས་ཀྱིས་ལྷ་སའི་སྐད་ཁོ་ན་སྤྱོད་བཞིན་མཆིས། ལྷག་པར་དུ་ན་གཞོན་སྐོར་དུ་ལྷོ་པའི་སྐད་སྨྲ་ཤེས་
པ་ཤིན་ཏུ་དཀོན། གྱོན་ཆས་སྤྲས་སྲོལ་ཐད་ནས་བོད་དང་གཉིས་སུ་མི་འདུག་སྟེ་བུད་མེད་ཚོའི་པང་ཁེབས་ལ་ཁྱད་
པར་ཅུང་ཙམ་མཆིས་པ་ལས་གཞན་བོད་དང་བོད་ཁོ་ནར་འདོད་དོ།། དེ་སྔར་བདག་བལ་ཡུལ་དུ་ཐོན་མ་ཐག་
ཁོང་ཚོའི་འདུ་འཛོམས་ཀྱི་ཚོགས་པ་ཤིག་ཏུ་ཞུགས་སྐབས་གཞི་ནས་འཁྲུལ་བའི་བག་ཆགས་ཤིག་ཡིད་ལ་ཤར།
རྗེས་སོར་ཁོང་ཚོའི་སྲོལ་རྒྱུན་གྱི་མདའ་འཕེན་ཚུལ་མཐོང་བས་ན། གཟོད་དེ་ནི་ལྷོ་པ་ཡིན་པའི་ངེས་ཤེས་ཙམ་ཡིད་
ལ་སྐྱེས། མདོར་ན་བལ་ཡུལ་གྱི་ལྷོ་པའི་མང་ཚོགས་ཁྲོད་ན། བོད་ལྗོངས་ཀྱི་ལྷོ་པ་ལྟར་མགོ་ལ་དོམ་ཞྭ་སོགས་གྱོན་
པའི་ཐུན་མིན་གྱི་ཁྱད་ཆོས་རྣམས་མཐོང་མི་ཐུབ་བོ།། ཆོས་ལུགས་དད་མོས་ཐད་ཁོང་རྣམས་ཀྱིས་གདོད་མའི་ཆོས་
ལ་དད་མོས་བྱེད་པ་ཧ་ཅང་ཉུང་ཞིང་མང་ཆེ་ཤོས་ནི་བོད་པ་ལྟར་ནང་པའི་ཆོས་ལུགས་ཁོ་ནར་དད་འདུན་ཤིན་ཏུ་
ཆེའོ།། སྣང་ཚུལ་འདི་ཀོ་བརྒྱུད་བདག་ལ་བག་ཆགས་ཟབ་མོ་ཞིག་ཐེབས་པ་ནི། རྒྱ་གར་རིག་གནས་མུ་ཁྱུད་ཀྱིས་
ཡོངས་སུ་བསྐོར་བའི་དཀྱིལ་དབུས་སུ། ལྷོ་པ་རྣམས་ཀྱིས་རང་རིགས་བདག་སྐྱོང་དང་གཞན་རིགས་ལ་དོགས་
ཟོན་གྱི་བསམ་པའི་ཀུན་ནས་བསླངས་ཡོད་པ་མ་ཟད་རྒྱུ་རྐྱེན་འདིས་བོད་ཀྱི་རིག་གནས་མུ་ཁྱུད་ཅིག་ཀྱང་ས་དེ་ཀར་
མ་བསྐྲུན་ངང་གིས་གྲུབ་པའི་སྣང་བ་ཞིག་སྟེར་ངེས་སོ།།
དེ་ལས་རང་རྒྱལ་གྱི་མི་རིགས་སྲིད་ཇུས་འདྲ་མཉམ་འོག་འཚོ་བཞེས་གནང་པའི་ལྷོ་པ་རྣམས་ལ་མཚོན་ན།
ཧ་ཅང་བག་ཡོད་སྒོས་རང་རིགས་ཀྱི་སྔར་ཡོད་རིག་གནས་རྒྱུད་འཛིན་དང་དར་སྤེལ་བྱ་རྒྱུ་ལས་གཞན་པའི་ལས་ཅི་
ཡང་མ་མཆིས་སོ།།
གཞན་དུ། གདོད་མ་ནས་བོད་ཀྱི་རིག་གནས་འཚོ་བའི་ཉེ་འཁོར་དུ་འཚོ་བའི་འབྲས་ལྗོངས་པ་ལ་མཚོན་ན།
ཉེ་བའི་ལོ་བརྒྱ་ལྷག་གི་རིང་ལ། རྒྱ་གར་པས་ཆབ་སྲིད་ཐད་དྲག་མནོན་བྱས་པའི་དབང་གིས་སྲིད་ལུགས་ཐད་སྔར་
ནས་དེའི་ཚོ་ཁག་ཅིག་ཏུ་གྱུར་ཡོད་པ་མ་ཟད། རྒྱ་གར་སྲིད་གཞུང་གིས་དུས་ཡུན་རིང་བོར་མི་རིགས་འདྲ་བསྒྱུར
(རང་འདྲར་བསྒྱུར་བE 4t)གྱི་སྲིད་ཇུས་ལག་ཏུ་བསྟར་བས་དེ་གའི་གདོད་མའི་འབྲས་ལྗོངས་པ་རྣམས་རིམ་
གྱིས་ས་དེའི་གྲངས་ཉུང་མི་རིགས་ཀྱི་གྲས་སུ་གྱུར་དང་འགྱུར་བཞིན་མཆིས་ཤིང་། དེ་ལས་ཀྱང་བཟོད་དཀའ་བའི་
སྣང་ཚུལ་ཞིག་ནི་དེ་སྔ་མི་སེར་སྤེལ་བའི་རིང་ལུགས་ཀྱི་བཙན་མནོན་ཐོབ་མྱོང་བའི་རྒྱ་གར་པ་ཚོས་དེང་གི་དུས་
འདིར་ཁོང་ཚོས་ཀྱང་དེ་སྔའི་སྤྱོད་ཐབས་ལག་ཏུ་བསྟར་ནས་ཉེ་འཁོར་གྱི་མི་རིགས་ཤེད་ཆུང་བ་རྣམས་ལ་གཉའ་
གནོན་བྱེད་བཞིན་ཡོད་པ་མ་ཟད་བྱེད་ཐབས་དེ་བས་ཀྱང་ཡ་ང་བར་མཐོང་ངོ༌།། ཁོང་ཚོས་ཐད་ཀར་འབྲས་
ལྗོངས་པ་རྣམས་འདྲ་བསྒྱུར ( #4t)བྱས་པ་མ་ཡིན་པར་ཉེ་འཁོར་གྱི་རྒྱལ་ཁབ་དང་མི་རིགས་ཆུང་བ་རྣམས་ཀྱི་
བར་འགལ་བ་མང་དུ་བསླངས་ཤིང་དེ་ལས་རང་ཕན་གྱི་ཁེ་བཟང་ཙམ་བདག་གིར་བླངས་བ་ཡིན་ནོ།། ལོ་མང་
པོའི་རིང་ལ། རྒྱ་གར་པས་བལ་ཡུལ་པ་སྐོར་དང་སྐོར་དུ་བགོས་ནས་འབྲས་ལྗོངས་སུ་གནས་སྤོར་ཏུ་བཅུག་པ་མ་
ཟད། ད་དུང་འབྲས་ལྗོངས་རང་གནས་ཀྱི་ཆབ་སྲིད་དང་དཔལ་འབྱོར། རིག་གནས་སོགས་ལ་དབང་སྒྱུར་གྱི་གོ་
གནས་ཆེན་པོ་རིམ་གྱིས་སྩལ་ཕྱིར། དེང་ཐོག་ནས་ཡུལ་དེར་འཚོ་བཞེས་གནང་བའི་འབྲས་ལྗོངས་པ་རྣམས་ཀྱིས་
རང་ས་རང་འཛིན་གྱི་དབང་རིམ་བཞིན་ཤོར་བ་མ་ཟད། ཐ་ན་མང་ཤོས་རང་གནས་ཀྱི་ལྟེ་བ་དང་བྲལ་ནས་
གནས་གཞན་དུ་མི་སྤོར་ཐབས་མེད་པའི་སྣང་ཚུལ་ཡང་བྱུང་ངོ༌། དེ་བས། བོད་ཀྱི་རིག་གནས་ལ་གཏོར་བརླག་
ཚབས་ཆེན་བཟོ་མཁན་ནི་མི་རིགས་ས་གནས་རང་སྐྱོང་དང་ཆོས་ལུགས་དད་མོས་རང་དབང་གི་མི་རིགས་སྲིད་
ཇུས་ལག་ཏུ་བསྟར་བའི་གུང་ཁྲན་ཏང་རླབས་པོ་ཆེ་གཞི་ནས་མ་ཡིན་ཏེ། དུས་རྟག་ཏུ་མིའི་ཐོབ་ཐང་ཁ་ནས་རླུང་
• 30 •



ལྟར་བཟློ་བའི་ནུབ་ཕྱོགས་མི་སེར་སྤེལ་བའི་རིང་ལུགས་པ་དང་དེ་དག་གི་རྒྱུད་འཛིན་པ་ཁོ་ན་ཡིན་པར་འདོད་དོ།།
གཉིས་པ། བོད་དང་སོག་པོའི་རིག་གནས་མུ་ཁྱུད་ཀྱི་མི་རིགས།
རང་རྒྱལ་ལྷོ་ནུབ་ཀྱི་མི་རིགས་མཆེད་འཕོའི་བགྲོད་ལམ་རིང་དུ་བསྐྱེད་པའི་མུར། ཐེངས་འདིར་དངོས་སུ་
ས་གནས་དེ་ག་འགྲིམས་པ་བརྒྱུད། བདག་གིས་སྔར་སྨོས་ཀྱི་རྒྱལ་ཁོངས་བརྒལ་བའི་མི་རིགས་དེ་དག་གི་གནད་
དོན་མང་པོ་ཞིག་ལ་ངེས་ཟིན་པ་མ་ཟད། ལྷག་པར་དུ་ཡུལ་དེ་དག་ནས་བོད་ཀྱི་རིག་གནས་མུ་ཁྱུད་ཀྱི་མི་རིགས་
དང་སོག་པོའི་རིག་གནས་མུ་ཁྱུད་ཀྱི་མི་རིགས་ཏེ་མི་རིགས་ཁྱབ་སོའི་རྣམ་པ་གཉིས་ཙམ་ཡོད་པ་ཤེས་ལ། མི་
རིགས་འདི་གཉིས་ལ་དེང་སྐབས་བོད་དམ་སོག་པོ་ཞེས་རིགས་མིང་གི་ཐ་སྙད་བསྙད་དུ་མེད་ཀྱང་ཁོང་ཚོ་ནི་གཞི་
ནས་བོད་དང་སོག་པོའི་ལོ་རྒྱུས་འཕེལ་བའི་འགྲོས་དང་བསྟུན་ནས་ཕར་མཆེད་པའི་མི་རིགས་ཡིན་པར་སུས་ཀྱང་
བསྙོན་དུ་མེད་དེ། ལོ་ངོ་སྟོང་ཕྲག་ལྷག་གི་རིང་འདིར། ཁོང་ཚོར་མངོན་ལྐོག་གི་འགྱུར་ལྡོག་མང་བོ་བྱུང་ཡོད་པ་
གོར་མ་ཆག་ཀྱང༌། གཟུགས་གཞི་མིའི་རིག་པ ( {A# ང6#)འམ་འགྲོ་བ་མིའི་རིག་པ(A#*)གང་གི་
ཐད་ནས་བལྟས་ཀྱང་། ཁོང་ཚོར་དེང་སྐབས་ཀྱང་སྔར་གྱི་ཁྱད་ཆོས་མི་ཉུང་བ་ཞིག་ཡོད་པ་མཐོང་ཐུབ། མི་
རིགས་ཀྱི་རྣམ་པ་འདིར་ཞིབ་འཇུག་གམ་ངེས་ཟིན་ཟབ་མོ་ལོན་རྒྱུ་ནི། རང་རེའི་རྒྱལ་ཁབ་ཀྱི་མི་རིགས་ཞིབ་འཇུག་
གི་རྟིང་གནོན་དང་ཁ་གསབ་འགངས་ཆེ་བར་བགྲངས་ཆོག་པ་མ་ཟད། ལས་འདི་ནི་བཅོས་སྒྱུར་སྒོ་འབྱེད་ཀྱི་གཞི་
རྩའི་རྣམ་པ་སྐོང་ཐུབ་མིན་ལ་བཏོན་པའི་དགོས་མཁོ་ཞིག་ཀྱང་ཡིན་ནོ། །
བལ་བོའི་ཡུལ་གྱི་གཞི་ཁྱོན་དེ་འདྲ་མི་འབྱམས་ཀྱང་མི་རིགས་ཀྱི་གྲུབ་ཆ་ཧ་ཅང་མང་སྟེ། མི་རྣམས་ཀྱིས་དེ་
ལ་མི་རིགས་བཤམ་སྟོན་ཁང་ཞེས་ཀྱང་ཟེར། ཡིན་ཡང་ཁོང་བ་ཚོས་མི་རིགས་ཀྱི་ཁྱད་པར་འབྱེད་པ ( jfjg
#!])དང་མི་རིགས་གནད་དོན་ཐད་ཞིབ་ཏུ་འཇུག་པའི་ལས་དེ་ད་དུང་ཚད་ཧ་ཅང་དམའ་བ་མ་ཟད་ཚན་རིག་གི་
རང་བཞིན་དཀོན་ཕྱིར་མི་རིགས་ཀྱི་གཞི་རྩའི་གནད་དོན་ཏེ་རྒྱལ་ཁབ་ཡོངས་ལ་མི་རིགས་བསྡོམས་པས་ཅི་ཙམ་
མཆིས་པར་ཡང་ངེས་གཏན་གྱི་ཚད་མ་ཞིག་ཞུ་དཀའ་བར་མཐོང་སྟེ། ལ་ལས་མི་རིགས་སོ་དྲུག་ཡོད་པར་འདོད།
ལ་ལས་ང་དྲུག་ཡོད་པར་འདོད་པ་མ་ཟད། ལ་ལས་དེ་ལས་ཀྱང་མང་དུ་ཡོད་པར་འདོད་དོ།། བལ་ཡུལ་པ་རྣམས་
དང་ཕན་ཚུན་མི་རིགས་གནད་དོན་སྐོར་གྱི་བགྲོ་གླེང་བགྱིད་སྐབས་ཁོང་རྣམས་ཀྱིས་ཐོག་མར་ཁྱེད་ལ་ཆེས་གཞི་
རྩའི་གོ་དོན་ཞིག་ངོ་སྤྲོད་བྱེད་ངེས་ཏེ། དེ་ནི་བལ་ཡུལ་ན་རིགས་རྒྱུད་གཉིས་ཙམ་ཡོད་པ་ལས་གཅིག་ནི་ས་གནས་
དེ་གའི་ཁྱད་ཆོས་ལྡན་པའི་རྒྱ་གར་པའི་རིགས་རྒྱུད་ཡིན་ལ། ཅིག་ཤོས་ནི་མི་གྲངས་ཡོངས་ཀྱི་བརྒྱ་ཆའི་ཕྱེད་ཡན་
ཙམ་ཟིན་ཞིང་ཀྲུང་གོ་པ་དང་ཆེས་མཚུངས་བའི་སོག་པོའི་རིགས་རྒྱུད་ཡིན་ཞེས་བརྗོད་ངེས་སོ།། དེ་གཉིས་ལས་ཕྱི་
མར་ཁོང་རྣམས་ཀྱིས་ཀྱང་བོད་པའི་སྐད་ཀྱིས་སོག་པོའི་རིགས་ཞེས་ཐ་སྙད་བྱ་ཞིང་ཁྱབ་ཁོངས་ཆེན་པོ་དེར་ཡང་
བོད་དང་སོག་པོའི་རིགས་གཉིས་ཙམ་ཕྱེ་ཡོད་དེ། ཁོང་བ་ཚོས་འདོད་པའི་བོད་པ་དེར་བོད་དང་ཤར་པ། ལྷོ་པ་
སོགས་རྒྱལ་ཁོངས་བརྒལ་བའི་མི་རིགས་རྣམས་འདུ་བ་ཕུད། ད་དུང་གདོད་མའི་དུས་སུ་བོད་ལྗོངས་ནས་ཚུར་
མཆེད་པའི་བོད་པ་སྟེ་ཕྱིས་སུ་ས་གནས་འདི་ཀའི་མི་རིགས་དང་ཕན་ཚུན་འདྲ་འདྲེས་སུ་གྱུར་ནས་རིགས་གཞན་
ཞིག་གི་ངོ་བོར་གྲུབ་པའི་མི་རིགས་དེ་རྣམས་ཀྱང་འདུ་སྟེ། དཔེར་ན། རྟ་དམག་པ་ནི་ཆེས་མངོན་པར་གསལ་
བའི་དཔེ་རུ་འགོད་འོས་སོ།། རྟ་དམག་པ་ཚོས་འདོད་ཚུལ་ལའང་ཁོང་ཚོ་ནི་གཞི་ནས་བོད་ལྗོངས་ཀྱི་བོད་པ་ཡིན་
ཏེ་བཙན་པོའི་རྒྱལ་རབས་སྐབས་སུ་བལ་ཡུལ་དུ་དྲངས་བའི་རྟ་དམག་པའམ་སྐྱ་དམག་པའི་རྒྱུད་ལས་མཆེད་པར་
འདོད། རྒྱུའི་སྐད་ཀྱིk# ཞེས་པ་བོད་སྐད་དུ་རྟ་དམག་གམ་སྐྱ་དམག་གི་དོན་ཡིན་ཏེ། མིང་འདིས་དེང་གི་བར་
• 31 •



རིགས་མིང་དུ་གོམས་པར་སྤྱོད་བཞིན་པ་ཡང་གཞི་ནས་ཁོང་ཚོ་ནི་བོད་པའི་རྒྱུད་ལས་མཆེད་པའི་གསལ་འདེབས་
ཤིག་ཏུ་ངེས་སོ།། རྟ་དམག་པ་འདི་རྣམས་བལ་ཡུལ་ནས་ལོ་ངོ་སྟོང་ཕྲག་ལྷག་ལ་འཚོ་བཞེས་གནང་ན་ཡང་སྐད་
རིགས་དང་དམངས་སྲོལ་གོམས་གཤིས་སོགས་ཀྱི་ཆར་སྔར་བཞིན་བོད་པའི་ལུགས་སྲོལ་རྒྱུན་འཁྱོངས་བྱས་ཡོད་དེ།
ལྷག་པར་དུ་ཆོས་ལུགས་དད་མོས་ཐད་ནང་བསྟན་གྱི་ཆོས་ཁྲིམས་འདུལ་ཁྲིམས་ཚུལ་བཞིན་སྲུང་བ་མ་ཟད་གྲྭ་
བཙུན་དང་བླ་དཔོན་དག་ཆོས་སྒོར་ཞུགས་ཚེ་གཞི་ནས་ལྷ་སའི་སྐད་ཁོ་ཐག་སྤྱོད་བཞིན་མཆིས་པ་སོགས་གཞན་
པའི་འགྱུར་བ་ཆ་ཙམ་ཡང་རྙེད་དུ་མེད་དོ།། དེ་ལས་ཀྱང་བསྔགས་པར་འོས་པ་ནི་ཁོང་ཚོའི་འགྱུར་མེད་ཀྱི་ཕ་ཡུལ་
གྱི་དྲན་སེམས་དེ་ཡིན་ཏེ། ཁོང་བ་ཚོའི་མི་ཚེ་འདིའི་ཕུགས་འདུན་གཙོ་བོ་ཞིག་ནི་ནམ་ཞིག་རང་ཡུལ་དངོས་སམ་
ལྷ་སར་སོང་ནས་རང་གི་ཕ་མེས་ཡང་མེས་ཀྱི་རྒྱུད་དེ་འཚོལ་ཞིབ་ཀྱི་འདུན་པ་ཧ་ཅང་ཆེ་སྟེ། དེ་སྔ་བདག་ལ་ལྷ་སའི་
འགྱུར་ལྡོག་ཐད་ཀྱི་གནས་ཚུལ་མང་པོ་དྲི་ཞུ་བྱས་ཤིང་། བདག་གིས་ཀྱང་ཁོང་རྣམ་པར་ལྷ་སའི་ད་ལྟའི་གནས་
ཚུལ་དང་བོད་རིགས་སྤུན་ཟླ་རྣམས་བདེ་སྐྱིད་ཀྱི་དཔལ་ལ་རོལ་བའི་ཚུལ་དེ་དཔེ་རིས་དང་དྲ་བརྙན་གྱིས་ངོ་སྤྲོད་
བྱེད་སྐབས་ཁོང་བ་ཚོའི་གདོང་ལ་དགའ་སྐྱིད་ཀྱི་འཛུམ་དང་བཅོས་མ་མིན་པའི་ཉམས་ཤིག་ཐད་ཀར་མངོན་ནོ།།
རྗེས་སོར་བདག་བལ་ཡུལ་དང་ཁ་བྲལ་ཏེ་ཀྲུང་བལ་མཚམས་ཀྱི་ས་དེར་ཐོན་སྐབས། དེ་སྔ་གྲོགས་སུ་རྙེད་པའི་རྟ་
དམག་པའི་གྲྭ་བཙུན་འགའ་དང་ཐུག་ཕྲད་བྱུང་བ་སྟེ། ཁོང་ཚོ་ནི་ཆེད་དུ་ས་དེར་ཀྲུང་གོ་ནས་བཟོས་པའི་ཚ་དམ་
སོགས་ཚོང་རྫས་ཉོ་རུ་འོངས་པ་ཡིན་ཏེ་རྟ་དམག་པ་ཚོ་ཀྲུང་གོའི་ཚོང་རྫས་ལ་དགའ་ཞེན་ཆེ་སྐད། བདག་ཀྲུང་
བལ་རྒྱལ་མཚམས་ཀྱི་ཐིག་དམར་བརྒལ་བའི་སྐད་ཅིག་མ་དེར། ཁོང་ཚོས་ཀྱང་ཁྲ་ཁྲ་རིག་རིག་གི་ཚོང་ཟོང་པང་དུ་
བླངས་ཏེ་བདག་ལ་ བསྐྱེལ་མ་བྱེད་སྐབས་གདོང་ལ་ ལྷག་ པར་ ཕ་ཡུལ་དྲན་པའི་འཆར་སྣང་ཞིག་ཤར་ཡོད་དེ།
བདག་འགྲོ་ཁར་ཁོང་ཚོས་ཡང་ཡང་དུ་དམིགས་འདུན་ཞིག་ཅི་ནུས་ཀྱིས་སྐོང་ཐུབ་པའི་རེ་སྨོན་ཞུས་པ་ནི། ཀྲུང༌
གོའི་སྲིད་གཞུང་ལ་ཞུ་རྒྱུར། བལ་ཡུལ་གྱི་རྟ་དམག་པ་རྣམས་ལོ་ངོ་སྟོང་ཕྲག་ལྷག་གི་སྔ་རོལ་ནས་བཟུང་ཀྲུང་གོར་
ཕེབས་ནས་གནས་མཇལ་དང་རང་གི་ཁྲག་རྒྱུན་གཅིག་པའི་གཉེན་ཉེ་སྤུན་ཟླ་འཚོལ་ཞིབ་ཀྱི་བསམ་པ་ནི་སྐོམ་པ་ཆུ་
འདོད་པ་བཞིན་མཆིས་པས་ཁོང་ཚོའི་རེ་འདུན་འདི་སྐོང་ཅི་ཐུབ་ཀྱི་མཐུན་རྐྱེན་གནང་བར་མཛོད་ཅེས་མི་རིགས་
ཀྱི་ཤེས་རྟོགས་ཧ་ཅང་ཆེ་བའི་དྲན་སྐུལ་འདི་ལས་ཀྱང་དེ་དང་རང་རྒྱལ་བོད་རིགས་སྤུན་ཟླ་རྣམས་ཀྱི་བར་ལ་བཅོས་
སུ་མེད་པའི་མཛའ་མཐུན་ནམ་གཉེན་བཤེས་ཀྱི་འབྲེལ་བ་སྔར་ནས་གྲུབ་ཡོད་པ་ཤེས་ཐུབ་བོ། །
དོན་དངོས་སུ། བལ་ཡུལ་དུ་རྟ་དམག་པ་དང་འདྲ་བར་རང་རྒྱལ་གྱི་བོད་རིགས་དང་ཐད་ཀར་འབྲེལ་བ་
ཟབ་པའི་མི་རིགས་མང་དུ་མཆིས་ཏེ། དེང་གི་བར་ཡུལ་དེ་དག་ཏུ་བོད་སྐད་ཀྱི་ཐ་སྙད་བྱ་ཚུལ་ལས་ཀྱང་གསལ་
རྟོགས་བྱུང་ཐུབ་པ་དཔེར་ན། gཎྞཾ (དམག་བརྒྱ་པ) ཞེས་པ་ནི་བོད་སྐད་ཀྱི་དམག་སྒར་རམ་དམག་རུ་པ་
ཞེས་པའི་དོན་དུ་འདོད་ལ། E#(སྒོ་སྲུང་བ)ཞེས་པ་བོད་སྐད་ཀྱི་སྒོ་སྲུང་མཁན་གྱི་གདངས་ལས་མཆེད་པ་
ལྟར་རོ།། དེ་བཞིན་དུg# ༽ ཞེས་པ་དང་རང་རྒྱལ་ཀན་སུའུ་དང་མཚོ་སྔོན་སོགས་སུ་དེ་སྔར་བཀའ་མ་ལོག་
ཅེས་པའི་བོད་པ་སྐོར་ཞིག་ཀྱང་ཡོད་པ་ནི་དོན་གཅིག་ལ་གནས། གཞི་ལ་སྦྱར་ན་འདི་དག་ཐམས་ཅད་པོ་གནའ་
རབས་སུ་བཙན་པོ་བོད་ཀྱི་རྒྱལ་བོས་མཐའ་མཚམས་སུ་དྲངས་བའི་དམག་མིར་འདོད་ལ། དེ་དག་ཕྱིས་སུ་ཕྱིར་
བསྡུ་མ་ཐུབ་པའམ་མ་བསྡུས་པར་ས་དེ་ཀོ་སྲུང་བར་མཛད་པའི་བོད་དམག་གི་རྒྱུད་ལས་མཆེད་པ་ཨེ་ཡིན་སྙམ་པ་
ནི་ཁོ་བོའི་འདོད་ཚུལ་ལོ། མདོར་ན། མི་རིགས་འདི་ཚོ་གནའ་རབས་བོད་ཀྱི་སྟོབས་འབྱོར་མངའ་ཐང་དྲག་ཏུ་
རྒྱས་སྐབས་མཐའ་མཚམས་སུ་གཡུལ་བཀྱེ་བའི་དམག་གི་འདུ་འཛི་དང་འབྲེལ་བ་དམ་པོ་མཆིས་ཏེ། འདི་དང་
འདི་འདྲ་བ་བལ་ཡུལ་གྱི་ས་མིང་འདོགས་ཚུལ་ལས་ཀྱང་མང་དུ་རྙེད་ཐུབ་སྟེ། དཔེར་ན། བལ་ཡུལ་གྱི་རྒྱལ་སའི་
• 32 •



E
.
ན
དཀྱིལ་དབུས་སུ་རྒྱལ་བོས་དམག་གཟིགས་ཐང་ཆེན་ཞིག་ཆེད་དུ་བཟོས་ཡོད་པ་དེའི་མིང་ལ་བོད་ཐང (ཙྪ)
ཞེས་བྱ་སྟེ། བལ་ཡུལ་པ་ཚོའི་བཞེད་པ་ལྟར་ན། རྒྱལ་ཁབ་ཀྱི་ཚོགས་ཁྲོམ་ཆེན་མོ་འདིར་བོད་སྐད་ཀྱིས་ཐ་སྙད་དེ་
ལྟར་བྱ་དོན་ནི། གནའ་དུས་སུ་བོད་ཀྱི་མངའ་ཐང་དྲག་ཏུ་རྒྱས་སྐབས་བོད་དམག་གིས་ཐེངས་མང་པོར་ས་འདི་
བདག་གིར་བཟུང་ཞིང་དེར་དམག་སྡོད་མྱོང་བའི་རྐྱེན་གྱིས་ཡིན་ནོ་ཟེར།།
གོང་གི་མི་རིགས་དེ་དག་རྒྱལ་ཕྱིར་འཚོ་བའི་དུས་ཡུན་ཧ་ཅང་རིང་ན་ཡང་། ཁོང་ཚོའི་སྐད་ཆ་དང་གྱོན་
ཆས། འཚོ་བའི་གོམས་སྲོལ་སོགས་དེང་གི་བར་དུ་མ་འགྱུར་བར་བོད་ཀྱི་རིག་གནས་གོམས་སྲོལ་ཇི་མ་ཇི་བཞིན་དུ་
སྐྱོང་བཞིན་མཆིས་ཤིང༌། ལྷག་པར་དུ་ཆོས་ལུགས་ཀྱི་ལྟ་བའི་ཐད་ཐམས་ཅད་བོད་བརྒྱུད་ནང་བསྟན་ལ་དད་མོས་
ཆེ་བ་མ་ཟད། སྒོས་སུ་རྙིང་མ་པ་དང་བཀའ་རྒྱུད་པར་དད་འདུན་ཆེ་བ་ཕུད་གདོད་མའི་ཆོས་ལུགས་ཀྱི་དད་
འདུན་ཀྱང་ཧ་ཅང་ཆེའོ།། འདིར་གསལ་བཤད་དགོས་པ་ནི། གོང་གི་མི་རིགས་དེ་དག་འཚོ་བའི་ས་གནས་སོགས་
སུ། དེང་གི་བར་སྙན་པའི་གྲགས་པ་རྒྱལ་ཁབ་ཕྱི་ནང་ཀུན་ལ་ཁྱབ་པའི་བོད་བརྒྱུད་ནང་བསྟན་གྱི་དགོན་པ་མང་
དུ་མཆིས་ཏེ། དཔེར་ན། བཀའ་མ་ལོག་གི་འདུས་སྡོད་ཁུལ་དུ་མཆིས་ཤིང་རང་རྒྱལ་གྱི་བྲག་གཟར་དགོན(g
ལོརྩོ)དང་ཕྱི་དབྱིབས་ཆེས་མཚུངས་པའི་ཕུ་ལ་ཧ་དགོན་ (#*!] ཚE*)ལ་ལོ་ལྔ་བརྒྱ་ལྷག་གི་ལོ་རྒྱུས་
ལྡན་ལ་ཋཀུར་བའི(Y#ཟློek)ཁུལ་དུ་མཆིས་བའི་ཨོ་ཏནྟ་པཱ་ནི་དགོན(ཆུཎཎཱིཙྪEstn)ལ་དེ་ལས་
ལྷག་པའི་ལོ་རྒྱུས་ལྡན་ཏེ། གོ་ཐོས་ལྟར་ན་དེ་རང་རྒྱལ་བོད་ལྗོངས་ཀྱི་བསམ་ཡས་དགོན་དང་དུས་མཉམ་སྐད་
ཅིང་། དེ་ལྟ་ན་དེང་གི་བར་ལོ་སྟོང་དང་སུམ་བརྒྱ་ལྷག་འགོར་ཡོད་པ་མ་ཟད་དེང་སྐབས་ཀྱང་བསྟན་པའི་གཟི་
བྱིན་དྲག་ཏུ་འབར་ཞིང་རྒྱལ་ཁབ་ཕྱི་ནང་གི་དད་འདུན་པ་འདུ་འགོད་ཆེ་བའི་བོད་བརྒྱུད་ནང་བསྟན་གྱི་དགོན་པ་
ཆེ་ཤོས་ཞིག་ཡིན་ཏེ། དད་འདུན་པ་དེ་ཚོའི་ཁྲོད་དུ་རང་རྒྱལ་བོད་ཁུལ་གྱི་དམངས་ཚོགས་ཀྱང་མང་དུ་འདུ། དེ་
བས། སྔར་སྨྲས་ཀྱི་མི་རིགས་མང་པོ་འདུས་བའི་དབུས་ཁྱོན་འདི་ལ་ང་ཚོས་བོད་ཀྱི་རིག་གནས་མུ་ཁྱུད་ཀྱི་མི་
རིགས་ཞེས་བཏགས་པ་ཡིན་ནོ།། །
བལ་ཡུལ་སོགས་སུ་གོང་གི་བོད་ཀྱི་རིག་གནས་མུ་ཁྱུད་ཀྱི་མི་རིགས་དེ་དག་འདུས་བ་ཕུད། ད་དུང་རང་རྒྱལ་
སོག་རིགས་ཀྱི་མི་རྒྱུད་མང་པོ་ཞིག་ཀྱང་མཆིས་ཏེ། ཁོང་ཚོ་ནི་ལེན་ཕུ་པ( #) རེ་ཡེ་པ(ཆུK) ཞོ་བོར་པ
(a LK)དག་ཡིན་ནོ། །
ས་དེའི་རྒན་པོ་ཚོའི་ཞལ་ནས་མི་རིགས་དེ་དག་གི་འཕོ་འགྱུར་དང་ལོ་རྒྱུས་སོགས་ཁ་གསལ་ཞིང་ལུང་བཙུན་
པའི་གཏམ་མང་དུ་གོ་ཐུབ་སྟེ། དཔེར་ན། དེ་སྔ་ལེན་ཕུ་པའི་དགེ་བཤེས་ཤིག་གིས་བདག་ལ་ཁོང་ཚོ་དེང་ཐོག་
བལ་ཡུལ་དུ་མཆེད་པར་ལམ་གསུམ་ཙམ་བརྒྱུད་མྱོང་སྟེ། དེ་ལས་ལམ་གཙོ་བོ་ནི་རང་རྒྱལ་གྱི་ཞིན་ཅང་བརྒྱུད་དེ་
ཨེ་ཤ་ཡ་དཀྱིལ་མའི་ཕྱོགས་སུ་བསྙེགས་ཤིང་མཐར་བལ་ཡུལ་ལ་སོན་པར་འདོད་ལ། དུས་ཀྱི་ཆ་ནས་དེ་བས་ཀྱང་
གསལ་ཏེ། ཕལ་ཆེར་མི་རབས་སུམ་ཅུ་ལྷག་གི་སྔོན་དུ། མིང་ལ་ནཱན་ལོང (ཀློE)ཞེས་པའི་ཚོ་དཔོན་ཞིག་གིས་
དབང་བསྒྱུར་སྐབས་གཟོད་ཁོང་ཚོ་ཀྲུང་ཀོ་ནས་བལ་ཡུལ་དུ་མཆེད་ལ། སྐབས་དེར་ལེན་ཕུ་པའི་ཚོ་དཔོན་དང་
པོའི་མིང་ལ་ཡེ་ལང་ཧཱན ( n+EF)ཟེར་ཞིང་། དེང་གི་བར་ལེན་ཕུ་པ་ཚོའི་སྡོད་གཞིས་སོགས་སུ་ཚོ་དཔོན་དེའི་
སྐུ་འདྲ་མང་དུ་མཐོང་ཐུབ་པ་མ་ཟད། མགོ་ལ་སྟག་ཞྭ་གྱོན་ཞིང་གོས་སུ་སོག་ལཱ་བསྣབས་པ། རྒྱབ་ལ་མདའ་གཞུ་
ཐོགས་པའི་སོག་པོ་ཞིག་གི་སྣང་བརྙན་མངོན་པར་གྲུབ་འདུག ལེན་ཕུ་བའི་ཁྱད་ཆོས་ནི། ལུས་སྟོབས་ཆེ་ཞིང
དཔྲལ་རུས་མཐོ་བ། ཞལ་གོར་ཞིང་མིག་ཟུང་ཆུང་པའི་སོག་པོའི་རིགས་ཀྱི་ཁྱད་ཆོས་ལྷང་ངེར་གསལ་བ་མ་ཟད།
གཤིས་རྒྱུད་ཀྱང་སོག་པོ་དང་ཧ་ཅང་མཚུངས་ཏེ་དཔའ་ཞིང་རྟུལ་ཕོད་པ་དང་འཐབ་ལ་ཞུམ་པ་མེད་པའི་སྟོབས་
• 33 •
-
-



དང་ལྡན་པ་མཐོང་ཐུབ་བོ། དེ་སྔ་ལེན་ཕུ་པ་མང་པོ་ཕྱི་ལ་ཕྱོགས་པ(གཙོ་བོ་ཕྱི་རྒྱལ་གྱི་དམག་ལ་ཞུགས་པ་ཡིན）
རྒྱུན་འབྱམས་སུ་སོང་ཕྱིན་ཁོང་རིགས་ཀྱི་རིག་གནས་ཏེ་བལ་ཡུལ་གྱི་རྒྱ་གར་པའི་རིག་གནས་མུ་ཁྱུད་ཁྲོད་ཀྱི་མི་
རིགས་རྣམས་དང་ཁྱད་ཆེ་བར་གྱུར་བ་མ་ཟད། བོད་ཀྱི་རིག་གནས་མུ་ཁྱུད་ཀྱི་མི་རིགས་དང་ཡང་བར་ཁྱད་ཧ་
ཅང་ཆེ་ཕྱིར་ཁོང་ཚོའི་ཐུན་མོང་མ་ཡིན་པའི་སོག་པོའི་རིག་གནས་ཀྱི་ཁྱད་ཆོས་མངོན་པར་གསལ་བའི་གོམས་སྲོལ་
དེ་རྒྱུན་འཁྱོངས་བྱས་དང་བྱེད་བཞིན་མཆིས་སོ།། ལན་ཕུ་པའི་ཁྱབ་ཁོངས་ཤིན་ཏུ་ཆེ་སྟེ། བལ་ཡུལ་དང་།
འབྲས་ལྗོངས། རྒྱ་གར་སོགས་ཀུན་ལ་ཁྱབ་ཡོད་ན་ཡང་། བདག་ནི་སོག་པོའི་ལོ་རྒྱུས་ལ་མཐོང་ཐོས་མེད་ཕྱིར།
གོང་གི་ས་གནས་འདི་དག་གི་ལེན་ཕུ་པ་ཚོ་དང་དེ་སྔ་རྒྱ་གར་གྱི་ལོ་རྒྱུས་སུ་སྟོབས་འབྱོར་མངའ་ཐང་ཆེས་ཆེར་དར་
མྱོང་བའི་མོའུ་བོར་རྒྱལ་རབས(# EkK# #g)བཙུགས་པའི་སོག་རིགས་དེ་རྣམས་དང་ཕན་ཚུན་བར་འབྲེལ་
བ་ཟབ་ཤོས་གྲུབ་མིན་ལ་གསལ་ཆ་ལྡན་པའི་གཏམ་བསྙད་དུ་མེད། འོན་ཀྱང་། ཁོང་ཚོའི་ད་ཡོད་གནས་ཚུལ་
ལས་གསལ་རྟོགས་བྱུང་བ་ནི། དེ་སྔ་ཀྲུང་གོ་དང་ཨེ་ཤ་ཡ་ལྷོ་མའི་ལོ་རྒྱུས་སུ་སོག་རིགས་ཀྱང་ཕར་མཆེད་པའི་
བགྲོད་ལམ་ཞིག་དངོས་སུ་ཡོད་མྱོང་བ་ཤ་སྟག་ཡིན་ནོ། །
གཞན་དུ། རང་གིས་ཀྱང་རང་ནི་སོག་རིགས་ལས་མཆེད་པར་འདོད་པའི་བལ་ཡུལ་གྱི་རཱི་ཡེ་བ( K)
དང་ཞོ་བོར་བ( ELS) གཉིས་ནི། བདག་གིས་བལྟས་ན་རང་རྒྱལ་ཡུན་ནན་ཞིང་ཆེན་གྱི་ཏའེ་རིགས(ཚོ
F)དང་ཅིང་ཕོ་རིགས(gg, ik)དང་ཀུན་ནས་མཚུངས་ཏེ། ལེན་ཕུ་པ་ལྟར་ལུས་སྟོབས་རྒྱུས་མེད་ལ། སྐྱེས་
པ་ཚོའི་སྣ་དང་ཁ་ཆེ་ཞིང་། བུད་མེད་ཚོའི་མིག་ཟུང་ཆེ་ཞིང་སྨིན་མ་འཇའ་ལྟར་ཕྲ་བ་མ་ཟད། ཞལ་རས་ཅུང་
འཇོང་དབྱིབས་ཀྱི་ཚུལ་དུ་སྣང་བ་སྟེ་མཐོང་མ་ཐག་མཛེས་མའི་བག་ཆགས་ཤིག་ཐད་ཀར་རྒྱུད་ལ་སྐྱེ་ངེས་སོ།།
ལྷག་པར་དུ་ཁོང་མོ་ཚོའི་ཐོ་ལཱ་དང་སྨད་གོས། གླུ་གཞས། བྲོ་དབྱངས་སོགས་དང་ངལ་རྩོལ་ཡོ་བྱད་དེ་གཏུན་རྡོ(
#*#)དང་རྡོ་གཟུང(#)སོགས་ཀྱིས་རྩོལ་བ་བྱེད་སྟངས་སོགས་མཐོང་བ་ཙམ་གྱིས་རང་རྒྱལ་གྱི་ཡུན་ནན་
ཁུལ་གྱི་གྲངས་ཉུང་མི་རིགས་སྤུན་ཟླ་རྣམས་ཡིད་ལ་ཝལ་ལེར་འཆར་ངེས་སོ། །
དེ་བས་ཀྱང་ངོ་མཚར་བ་ཞིག་ཡོད་པ་ནི། བལ་ཡུལ་དུ་གོང་སྨྲས་ཀྱི་སོག་པོའི་རིགས་ལས་མཆེད་པའི་མི་
རིགས་གསུམ་ཙམ་ཡོད་པ་འདི་ཀོ་ཕུད། ད་དུང་རང་གིས་ཀྱང་རང་ནི་སོག་རིགས་ལས་མཆེད་པར་འདོད་པའི་མི་
རིགས་ཤིག་ཡོད་དེ་ཁོང་ཚོ་ལ་སོག་རིགས་ལས་མཆེད་པའི་ཁུངས་ལུང་མང་དུ་བསྙད་དུ་ཡོད་དེ། དེ་ནི་ཤཀྱུའི་
རིགས་སམ་རྒྱ་ནག་སྐད་དུ (ཙྪཚིག་)ཞེས་པ་དེ་ཡིན་ནོ།། བདག་གིས་རྩེད་མཚར་གྱིས་ལྟ་བ་འདི་ཡང་དག་པར་
འདོད་ན་དེའི་སྙན་པ་འཛམ་གླིང་ཕྱོགས་ཀུན་ཏུ་ཁྱབ་འགྲོ་བ་མ་ཟད། སངས་རྒྱས་ཤཀྱཱ་ཐུབ་པ་ཡང་དེ་ཙམ་གྱིས་
རྒྱ་གར་པའི་ཁྱད་ཆོས་ལས་བརྒལ་ཏེ་སོག་པོའི་རིགས་ཀྱི་འཛུམ་བག་ཞིག་སྟོན་ངེས་སོ། ཞེས་བཞེད་ཚུལ་འདི་ལ་ཁོ་
བོ་ལྟ་བུའི་ནང་སེམས་སུ་དྲེགས་པ་སྐྱེ་འོས་པའི་སོག་པོའི་རིགས་ཀྱང་འཐད་པར་འདོད་དཀའ་མོད། འོན་ཀྱང་
འགྲོ་པ་མིའི་རིགས་པར་ཞིབ་ཏུ་འཇུག་མཁན་ཚོས་ཀྱང༌། མི་རིགས་འདི་ལ་ལོ་སྟོང་ཕྲག་དུ་མའི་སྔོན་ནས་སོག་
རིགས་མ་ཡིན་པའི་རིགས་རྒྱུད་མང་པོ་ཞིག་འདྲེས་པའི་ཤན་ཐེབས་ཡོད་ནའང༌། མི་རིགས་འདིའི་རིགས་རུས་ཀྱི་
གཞི་རྩའམ་རྨང་ནི་དོན་དམ་པར་སོག་པོའི་རིགས་རྒྱུད་དུ་གཏོགས་པར་འདོད་དོ།།
གསུམ་པ། གཉེན་བཤེས་མི་རིགས་ཀྱི་གྲུབ་ཚུལ།
ཐེངས་འདིར་རང་རྒྱལ་ཉེ་འཁོར་གྱི་ཡུལ་ཕྱོགས་མང་པོ་བརྒྱུད་མཐར། བདག་གིས་རང་རྒྱལ་གྱི་མི་རིགས་
མཆེད་འཕོས་ཀྱི་བརྒྱུད་ལམ་མང་པོ་ཞིག་རྙེད་ཅིང་། ཉེ་འཁོར་རྒྱལ་ཁབ་དང་ས་གནས་སོགས་སུ་གོང་གི་རྒྱལ་
• 34 •



8
མཚམས་བརྒལ་བའི་མི་རིགས་སྐོར་ཞིག་མཆིས་པ་དང་། རང་རྒྱལ་གྱི་བོད་ རིགས་དང་སོག་རིགས་ནས་ཕར་
མཆེད་པའི་མི་རིགས་སྐོར་ཞིག་ཀྱང་འདུ་བ་ཕུད། ད་དུང་དེ་ལས་གཉེན་བཤེས་མི་རིགས་གྲུབ་ཚུལ་གྱི་རྣམ་པ་ཞིག་
ཀྱང་གསལ་ལེར་རྟོགས་སོང་།
བདག་རྒྱ་བལ་སོགས་འགྲིམས་པའི་དམིགས་འདུན་གཙོ་བོ་ནི་དེ་གའི་བྱང་ཕྱོགས་མི་རིགས་ཀྱི་གནས་ཚུལ་
རྒྱུས་ལོན་དང་གསལ་ཆ་ལོན་པའི་ཕྱིར་ཡིན་ལ། བདག་ཇི་ལེ་སློབ་གྲྭ་ཆེན་མོར ( # ##)ཐོན་པ་ནས་སྟེས་
དབང་གིས་ས་དེའི་བྱང་ཕྱོགས་མི་རིགས་ཀྱི་སློབ་གྲོགས་མང་པོ་ངོ་ཤེས་ཤིང་ཁོང་ཚོའི་རྒྱུན་ཆགས་ཀྱི་བྱ་བའི་རོལ་
རྩེད་མང་པོར་ཞུགས་ཐུབ་པའི་བསྐལ་བ་ཐོབ། དེ་བས་ཀྱང་སྟེས་བཟང་ཞིང་དགའ་འོས་པ་ནི་བྱེད་པོ་གཞན་གྱིས་
ཆེད་དུ་བཀོད་པ་ལྟར་ཉིན་དེའི་ཕྱི་དྲོ་ནས་རིག་གནས་རོལ་རྩེད་མང་དུ་བགྱིས་བའི་དུས་དེར། ཐོག་མར་འབྲས་
ལྗོངས་པའི་སློབ་མ་དག་གི་རྐང་རྩེད་སྤོ་ལོ་འགྲན་བསྡུར་བྱེད་པ་མཐོང་ལ། དེ་ནས་བྱང་ཤར་ཚོ་བདུན(4EE
#y)གྱི་སློབ་མ་ཚོས་རང་ཡུལ་དུ་དར་ཆེ་བའི་གྱོན་གོས་ངོམ་པ ( H+%ཚོ#)ཡང་མཐོང་ངོ༌།། བྱ་བ་འདི་ཀོ་
བརྒྱུད་བདག་གིས་ཀྱང་རྒྱུས་ལོན་བྱེད་འདོད་པའི་མི་རིགས་དེ་དག་གི་སློབ་མ་མང་པོ་གྲོགས་སུ་རྙེད་པ་མ་ཟད་མི་
རིགས་དེ་དག་གི་མཐོང་ཐོས་སུ་འགྱུར་དཀའ་བའི་རིག་གནས་ཤེས་བྱ་མང་པོ་ཞིག་ཀྱང་རྒྱུད་ལ་རྟོགས་སོང་། དེ་
དག་ཐམས་ཅད་ནི་བདག་ལ་ཆེད་དུ་བྱས་པ་ལྟར་སྣང་བས་ས་དེའི་གྲོགས་པོ་རྣམས་ཀྱིས་རྩེད་མཚར་གྱིས་རྒན་པོ་
ཁྱོད་ཀྱི་བྱ་བའི་སྟོབས་དང་བརྩོན་སེམས་ཀྱིས་གནམ་སྔོན་མོ་ཡང་རེ་ཞིག་མགུ་སྟེ་ཁྱེད་ལ་སྟེས་དབང་གི་ལྟད་མོ་འདི་
དག་ཆེད་དུ་བཀོད་སྒྲིག་བྱས་པ་ཡིན་ནོ་ཟེར།། བདག་དང་སྡོད་གཞི་གཅིག་ཏུ་མཆིས་བའི་རྒྱ་གར་པའི་སློབ་གྲོགས་
དེ་རྣམས་ཀྱང་བདག་གིས་རྒྱུས་ལོན་འདོད་པའི་མི་རིགས་ཏན་ཏན་ཡིན་ཏེ། དེར་འབྲས་ལྗོངས་པའི་བུ་མོ་ཞིག་
འདུ་པ་ཕུད། གཞན་དུ་བྱང་ཤར་གྱི་མཱན་ཉི་པོ( E#)དང་ནཱ་ཅ་ལན་པང(S jn༧ ## )གི་བུ་མོ་གཉིས་
ཀྱང་མཆིས་བ་ལས། གཅིག་ནི་རང་རྒྱལ་ཡུན་ནན་གྱི་བཱ་རིགས( E.)དང་ཀུན་ནས་མཚུངས་ཏེ་ཤ་མདོག་ཅུང་
ནག་ཅིང་ངོ་གདོང་གོར་ལ། ཅིག་ཤོས་ནི་རང་རྒྱལ་ཡུན་ནན་གྱི་ཏའེ་རིགས(ཚུpk)དང་ཅིང་ཕོ་རིགས(སྒྱུ རྒྱུ
p#)དང་ཤིན་ཏུ་འདྲ་སྟེ་སྐྱེས་གཟུགས་ལེགས་ཤིང་སྨིན་མ་ཕྲ་བ། མཛེས་མའི་ཉམས་དང་ལྡན་ནོ།། མཐུན་རྐྱེན་
ལེགས་པོ་དེར་བསྟུན་བདག་གིས་མི་རིགས་དེ་ཚོའི་བར་གྱི་རིག་གནས་ལ་རྒྱུས་ལོན་བྱེད་སྐབས་སུ་སྟེས་བཟང་གི་གོ་
སྐབས་ཡང་ཅིག་རྙེད་པ་ནི། ཉིན་ཞིག་ལ། མཱན་ཉི་པོའི(རྒྱུ E#t)བུ་མོ་དེས་རང་གི་འདོད་མོས་ལྟར་ངེད་
རྣམས་ཀྱང་ཁོ་མོའི་འབྲུག་ཡུལ་གྱི་དགའ་གྲོགས་མཇལ་བར་བསུས། དེ་ལྟར་ང་ཚོ་སྟེ་ཡུལ་གྱི་ཆ་ནས་ཀྲུང་གོ་དང་
རྒྱ་གར། འབྲུག་ཡུལ་སོགས་རྒྱལ་ཁབ་དུ་མའི་གྲོགས་པོ་རྣམས་ཞལ་འཛོམས་སྐབས། ཕན་ཚུན་ཞལ་མི་མཐུན་
པའམ་ཉམས་མི་བདེ་བའི་སྣང་བ་སྤུ་ཙམ་ཡང་མེད་པར་མཛའ་ཞིང་གཅུགས་པའི་ཚོར་བ་ཤིག་རང་ཤུགས་སུ་སྟེར་
ངེས་ཏེ། ཐོག་མར་ཚང་མའི་སྣང་ངོར་ངེད་ཚོའི་སྐྱེས་བྱད་ཕལ་ཆེར་འདྲ་ཞིང་མཚུངས་ལ། ཚང་མ་ཤ་མདོག་སེར་
བའི་ཤར་ཕྱོགས་པའི་རིགས་དང་འདྲ། ལྷག་པར་དུ་འབྲུག་ཡུལ་གྱི་གྲོགས་པོ་དེའི་སྐྱེས་བྱད་དེ་བས་ཀྱང་རང་རྒྱལ་
ཀོང་ཞི(*#)དང་ཀོང་ཏུང(>k)གི་ཕོ་གསར་ཚོ་དང་ཀུན་ནས་མཚུངས་སྟེ། སྐྱེས་བྱད་ཀྱི་ཆ་ཕུད་འགྲོ་
ཚུལ་དང་བཤད་ཚུལ་སོགས་ཀྱི་ཆ་ནས་ཀྱང་གཉིས་སུ་མེད་དོ།། ཡིན་པ་ནི་ཁོང་གི་ཕ་ཡུལ་ནི་འབྲུག་ཡུལ་གྱི་ནུབ་
བྱང་ཕྱོགས་ཏེ་རང་རྒྱལ་གྱི་ཡུན་ནན་དང་རྒྱ་གར་བྱང་ཤར་མཚམས་ཀྱི་མཱན་ཉི་པོ(རྒྱུ E#)སོགས་ཚོ་ཁག་
རྣམས་དང་འབྲེལ་ནས་ཆགས་ཡོད། དེ་བས། བདག་གིས་རྩེད་མཚར་གྱིས་ཁོང་ཚོའི་གཉེན་ཉེ་གྲོགས་ཀྱི་འབྲེལ་
གྲུབ་ཚུལ་འདི་ཐུན་མོང་མ་ཡིན་པ་ཞིག་ཏུ་འདོད་པ་སྟེ། ཡིན་པ་ནི་ས་གནས་འདི་གསུམ་གའི་མི་རྣམས་ཀྱི་སྐྱེས་
གཟུགས་དང་ཤ་མདོག་སོགས་ཀུན་ནས་མཚུངས་བ་ནི་གཞི་ནས་ཕྱོགས་མཚུངས་ཀྱི་རིག་ གནས་ཁུལ་དུ་མཉམ་
.
L་
L་བ
• 35 •



འདྲེས་མཉམ་སྡོད་དང༌། མཉམ་དུ་འཚོ་བཞེས་གནང་བའི་རྐྱེན་གྱི་ཡིན་པར་མཐོང་ངོ༌།།
བདག་རང་རྒྱལ་ལ་ཕྱིར་ལོག་རྗེས། འབྲེལ་ཡོད་ཀྱི་ཡིག་ཆ་དུ་མ་གཟིགས་ཞིབ་བརྒྱུད། སྔར་སྨྲས་ཀྱི་རིག་
གནས་ཁྱབ་ཁོངས་ཀྱི་ལྟ་བ་འདིར་ལུང་རིགས་གཉིས་ཀྱི་དཔང་བཅོལ་དུ་ཡོད་པ་མཐོང་བ་སྟེ། འབྲེལ་ཡོད་ཡིག་
ཚགས་སུ་བཀོད་པ་ལྟར་ན། རང་རྒྱལ་གྱི་ལྷོ་ནུབ་མཚམས་སུ་གནའ་བོའི་དུས་ནས་དར་གོས་ཀྱི་ཚོང་ལམ་དང་མི་
རིགས་ཀྱི་འགྲོ་འོངས་མང་དུ་ཡོད་མྱོང་སྟེ། དེ་ནི་རང་རྒྱལ་གྱི་ཡུན་ནན་ནས་ཐད་ཀར་འབྲུག་ཡུལ་དང་རྒྱ་གར་
སོགས་སུ་བརྒྱུད་པ་ཡིན་ནོ། ཡིག་ཚགས་ལྟར་ན། ཟི་ཁྲོན་སོགས་རང་རྒྱལ་ལྷོ་ནུབ་དང་གནའ་བོའི་རྒྱ་གར་བར་
གྱི་རྒྱལ་སྤྱིའི་བགྲོད་ལམ་ནི…… ...། ཁྲིན་ཏུའུ (g#S)ནས་འགོ་བརྩམས་ཏེ། ཤུ་ཁྲང(ཆུཊྛ)བརྒྱུད་ཡུན་ནན་
གྱི་ཏ་ལིས(K#)དང་། པོ་ཧྲན་རི་བོ (Pill） ཐུན་ཁྲོང ( # #)ནས་ཐད་ཀར་འབྲུག་ཡུལ་བྱང་ཕྱོགས་ཀྱི་
ཐེ་གུང་མཁར(ཆ;&)དུ་བསྙེགས་ཤིང་། དེ་ནས་མཱན་ཉི་པོ(རྒྱུ E#)བརྒྱུད་དེ་རྒྱ་གར་གྱི་ཨ་སྨེ ( Be] ༼*
#)ལ་སླེབས་པ་ཡིན། ཞེས་བཀོད་པར་མཐོང་བ་མ་ཟད་དེབ་ཐེར་ལ་ལར་རྒྱ་གར་པ་རྣམས་ཀྱང་ལམ་འདི་ཀོ་
བརྒྱུད་ཀྲུང་གོར་ཚུར་འཕོས་པའམ་ཕན་ཚུན་འགྲོ་འོངས་ཡོད་པར་འདོད་དོ། རྒྱ་ནག་གི་ཧྭ་དབྱང་གདན་རབས
(《ESHE»)ལས། གནའ་རབས་ཀྱི་ཧཱན་ཤར་མའི(k?Y)སྐབས་སུ་ཚོ་ཁག་འདིར་མི་ཁྱིམ་ཁྲི་དྲུག་ལྷག་
ཡོད་པ་ལས་སོ་ཡོའུ ( #g)དང་རྒྱ་གར( #རྒྱུ)གྱི་མི་འབོར་འདུས་ཡོད་སྐད། འདིར་འཁོད་པའི ##/
ཞེས་པ་ནི་དེང་སྐབས་འབྲུག་ཡུལ་དུ་འཚོ་བཞེས་གནང་བའི་མི་རིགས་གཙོ་བོ་སོ་ཡོའུ་རིགས་དང་འབྲེལ་དམ་པོ་
ཡོད་པ་མ་ཟད། དེབ་ཐེར་འདི་ལས་ད་དུང་འབྲུག་ཡུལ་དུ་དེ་སྔ་ཕོའུ་རྒྱལ་རབས( g# #)བཙུགས་པ་ཡང་རང་
རྒྱལ་གྱི་མཚོ་བོད་མཐོ་སྒང་ནས་ཕར་མཆེད་པའི་སོའུ་ཡོའུ་པ་རྣམས་ཀྱི་ཡང་མེས་སོགས་ཡིན་ལ། དེའི་སྐབས་སུ་
རང་རྒྱལ་གྱི་ཧཱ་དབྱང་ཁུལ(EHS)དང་ཡཱན་ཁྲུང་ཁུལ(kཊྛ5)སོགས་སུ་རྒྱ་གར་པའི་རིགས་ཀྱང་མང་དུ་
འདུ་བར་བཞེད་དོ།། དེ་བས་ལོ་སྟོང་ཕྲག་གཉིས་ཙམ་གྱི་སྔ་རོལ་ནས་རྒྱལ་ཁབ་འདི་གའི་ས་གནས་སུ་འཚོ་བའི་མི་
རིགས་མང་པོའི་བར་ཕྱོགས་སོ་སོ་ནས་འབྲེལ་ཟབ་མོ་མཆིས་པ་ཤེས་ཐུབ་བོ། །
འདིར་གསལ་བཤད་དགོས་པ་ནི། ཉེ་ཆར་བདག་གིས་རི་འགོག་དམག་འཁྲུག་རྒྱལ་ཁ་བླངས་ནས་ལོ་ལྔ་
བཅུ་ལོན་པར་དྲན་རྟེན་གྱི་གློག་བརྙན་ཞིག་ལ་གཟིགས་སྐབས། ཚད་ཐུབ་ཀྱི་ལུང་མང་པོ་ཞིག་གསར་དུ་རྙེད་པ་སྟེ།
རི་འགོག་དམག་འཁྲུག་བསླངས་པའི་བར། རྒྱལ་སྤྱིའི་རོགས་སྐྱོར་དངོས་པོ་མང་པོ་ཞིག་དེ་བཞིན་དུ་གནའ་ལམ་
དེ་གོ་བརྒྱུད་རང་རྒྱལ་དུ་ཚུར་ཐོན་པ་སྟེ། རྒྱ་གར་གྱི་ཨམྨེ(BrJ#*tg)ནས་མཱན་ཉི་པོ(རྒྱུ Ept)བརྒྱུད་དེ་འབྲུག་
ཡུལ་དུ་ཐོན་པ་དང་དེ་ནས་རིམ་གྱིས་ཀྲུང་གོའི་ཡུན་ནན་སོགས་སུ་བསྙེགས་པ་ཡིན་ནོ།། དེ་བས་སྲོལ་རྒྱུན་གྱི་མི་
རིགས་མཆེད་ལམ་འདི་དེང་གི་བར་མ་ཁེགས་རང་གར་མཆིས་བས་ན། རིག་གནས་ཀྱི་ཁྱབ་ཁོངས་འདི་ཀོར་འཚོ་
བའི་མི་རིགས་མང་པོའི་བར་གདོད་མ་ནས་ངང་གིས་གྲུབ་ཡོད་པའི་གཉེན་བཤེས་མི་རིགས་གྲུབ་ཚུལ་སྐོར་ལ་ཞིབ་
ཏུ་འཇུག་པ་ནི་དགོས་པའམ་དོན་གྱིས་ཕྱུག་པའི་ལས་ཞིག་ཏུ་མཐོང་ངོ༌།
བསྒྱུར་མཁན་གྱི་གསལ་བཤད།
འགྱུར་རྩོམ་འདིར་བཀོད་པའི་ས་མིང་དང་མི་མིང་། རིགས་མིང་། རུས་མིང་སོགས་ཆེད་སྤྱོད་ཐ་སྙད་མང་པོ་ཞིག་རྒྱ་ཡིག་
གི་གདངས་ཇི་བཞིན་བྲིས་པ་ཡིན། བོད་པའི་སྐད་ལྟར་ཅི་འབྲི་ལ་ཆ་མ་འཚལ་མོད། འོན་ཀྱང་རྩོམ་གྱི་དགོངས་དོན་ལྟར་ན་
བོད་སྐད་ཀྱི་མིང་ཡོད་ཁོ་ཐག་ཡིན་པས་མཁྱེན་སྤྱན་ཡངས་བ་རྣམ་པས་བཅོས་སུ་འཚལ་ལོ། །
(རྩོམ་སྒྲིག་འགན་ཁུར་བ། དཀོན་མཆོག་ཚེ་བརྟན།)
• 36 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1)
L. NORTHWESTERN NATIONALITIES UNIVERSITV(Tibetan language)
ན་་་་་
ག*
*
-
--
-
-
-
བྱ་བ་བརྗོད་པའི་མིང་དང་མིང་གྲོགས་ཀྱི་འབྲེལ་བ།
རྡོ་རྗེ་དོན་གྲུབ།
(ནུབ་བྱང་མི་རིགས་སློབ་གླིང་བོད་ཡིག་སློབ་སྐོར་གོ་དྲུག་ཞིབ་འཇུག་འཛིན་གྲྭ།
ཀན་སུའུ། ལན་གྲུ 730030)
[ནང་དོན་གནད་ཤུལ]བྱ་བ་བརྗོད་པའི་མིང་དང་མིང་གྲོགས་ཀྱི་འབྲེལ་བ་ནི་བོད་སྐད་ཀྱི་བརྡ་སྤྲོད་པའི་ཁྱད་ཆོས་གསར་བ་ཞིག་
ཡིན་ལ། མིང་གྲོགས་ཀྱི་དབང་གིས་བྱ་བ་བརྗོད་པའི་མིང་གི་དུས་གསུམ་གྱི་ཁྱད་པར་གསལ་བར་སྟོན་པ་དང༌། བྱ་བ་བརྗོད་
པའི་མིང་རེ་ལ་ཡང་མིང་གྲོགས་རེ་ཡོད་པས་སྦྱོར་བའི་ཚེ་ན་ཐོབ་ཐང་ལྟར་སྦྱོར་དགོས་པ་ཡིན་ནོ།།
[བརྡ་ཆད་གཙོ་བོ] བྱ་བ་བརྗོད་པའི་མིང་། མིང་གྲོགས། བོད་སྐད།
[དཔེ་དེབ་དབྱེ་རྟགས] H04 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང] 1002-9117(1999)01=3705
'
.
，
.
བྱ་བ་བརྗོད་པའི་མིང་ཞེས་པ་ནི་བརྡ་སྤྲོད་རིག་པའི་གཞུང་དུ་ཐོན་པའི་བརྡ་ཆད་ཅིག་ཡིན་ལ། སྲོལ་རྒྱུན་
བརྡ་སྤྲོད་གཞུང་དུ་མིང་ལ་མིང་རྐྱང་དང་དུས་གསུམ་བདག་གཞན་གྱི་དབྱེ་བ་བགར་ཆོག་པའི་མིང་གཉིས་སུ་དབྱེ་
བའི་ཕྱི་མའི་ཁོངས་སུ་གཏོགས། སྲོལ་རྒྱུན་བརྡ་སྤྲོད་གཞུང་དུ་མིང་གི་མཚན་ཉིད་དང་། དབྱེ་བ། རྣམ་གྲངས།
མིང་གི་སྐབས་དོན། མིང་དེ་ཇི་ལྟར་ཚིག་ཏུ་གྲུབ་ལུགས་ཞེས་བརྗོད་ཀྱང་རགས་ཅིང་ཞིབ་ཆ་མ་ཐོན་པས་རྒན་
དོར་ཞི་དང་རྒན་དཔའ་རིས་སངས་རྒྱས་གཙོ་བྱས་ཀྱི་ཕྱིས་ཀྱི་བརྡ་སྤྲོད་སྨྲ་བ་དག་གིས་སྐད་རིགས་གཞན་གྱི་བརྡ་
སྤྲོད་གཞུང་གི་ལེགས་པའི་ཆ་དང་རང་གི་རིགས་པ་ཟུང་འབྲེལ་གྱིས་མིང་གི་སྐོར་ལ་དཔྱད་ཅིང་བརྟགས་པའི་
འབྲས་བུར་དེའི་སྐོར་གྱི་བརྡ་ཆད་གསར་བའང་གང་མང་ཐོན་པ་ལས་དེང་རབས་བརྡ་སྤྲོད་གཞུང་ལུགས་ཀྱི་རྐང་
ཚུགས་པའི་མགོ་ཡང་བརྩམས་ཟིན་པས་བྱ་བ་བརྗོད་པའི་མིང་ཞེས་པའང་དེང་རབས་སྒྲ་གཞུང་གི་བརྡ་ཆད་ཅིག་
ཡིན་པ་ནི་ཐོག་མར་ཤེས་དགོས་པ་ཞིག་གོ། བྱ་བ་བརྗོད་པའི་མིང་ལ་འདས་མ་འོངས་སྐུལ་ཚིག་གི་ཁྱད་པར་ཡོད་
པ་ནི་བོད་སྐད་སྨྲ་བ་ཐམས་ཅད་ཀྱིས་ཤེས་ན་ཡང་འདས་ན་འདས་པའི་དོན་སྟོན་པས་ཁྱབ་མིན་དང་མ་འོངས་པ་
ཡིན་ན་མ་འོངས་པའི་དོན་སྟོན་པས་ཁྱབ་པ་ཡོད་མེད། དེ་བཞིན་དུ་འདས་སྐུལ་གཉིས་ཀྱང་དེ་ལྟར་ཡིན་མིན་གྱི་
ཐད་ལ་བསམ་བློ་ཞིབ་ཏུ་བཏང་ནས་ཆོས་ཉིད་འགྲེལ་མཁན་ནི་རེ་གཉིས་ཙམ་ཡིན། རྒན་དོར་ཞི་ཚང་གིས་འདིའི་
[རྩོམ་འབྱོར་ཉིན]1998-10-15
[རྩོམ་པ་པོ་ངོ་སྤྲོད] རྡོ་རྗེ་དོན་གྲུབ། (1970- )མཚོ་སྔོན་ཞིན་ཧཱ་རྫོང་གི་མི་ཡིན། དེང་རབས་སྒྲ་རིག་པའི་ཕྱོགས་ལ་ཞིབ་
འཇུག་བྱེད་མུས་སུ་མཆིས།
• 37 •



ཐད་ལ་རྒྱས་པར་བརྡ་སྤྲོད་དོན་འགྲེལ་ཕྱོགས་བསྒྲིགས་སུ་གསུངས་ཡོད་ཕྱིར་འདིར་ཆེད་དུ་མ་སྤྲོས་ལགས། དེ་
མིན་བྱ་བའི་མིང་ལ་ཁྱད་ཆོས་གཞན་ཞིག་ཀྱང་ཡོད་པ་ནི་རང་གི་མིང་གྲོགས་བར་གྱི་འབྲེལ་བ་ཞིག་ཡོད་པ་འདི་
ཡིན་ལ། ད་ལྟའི་བོད་ཀྱི་ཡུལ་སྐད་དུ་དེ་གཉིས་ཀྱི་འབྲེལ་བ་ཇེ་དམ་དང་ནུས་པ་ཇེ་འཐོན་ཡིན་པས་དེའི་ཆོས་ཉིད་
ཀྱང་འགྲེལ་བ་མི་རྒྱག་ཐབས་མེད་ལྟ་བུའི་གནས་སུ་གྱུར་ཡོད་པས་འདིར་དེའི་སྐོར་བརྗོད་པར་བྱ་བ་ལ། །
དང་བོ། བྱ་བའི་མིང་དང་མིང་གྲོགས་ཀྱི་འབྲེལ་བ་བྱུང་བའི་ལོ་རྒྱུས།
གནའ་དུས་སུ་བྱ་བའི་མིང་ཁོ་ནས་སྐབས་བབ་ཀྱི་དོན་རྫོགས་པར་སྟོན་ཐུབ་པ་དང་། འདས་མ་འོངས་ད་
ལྟ་སྐུལ་ཚིག་བཅས་རང་གི་གཟུགས་འགྱུར་ཙམ་གྱིས་ཆ་ཚང་བར་སྟོན་ཐུབ་པ་ཡིན། དེ་ཡང་སྐབས་དེའི་བོད་སྐད་
ཀྱི་གདངས་ཀྱི་ཁྱད་ཆོས་ཤིག་སྟེ། འཕུལ་རྟེན་མགོ་འདོགས་དབྱངས་བཅས་ཀྱི་གདངས་གསལ་བོར་འབྱིན་པའི་
སྟབསཀྱིས་ཡིན་པ་ནི་ཡིག་གཟུགས་ལས་ཤེས་ཐུབ་པ་ཡིན། ཡི་གེའི་གཟུགས་ཀྱིས་ཡི་གེའི་གདངས་ནམ་ཞིག་
གཏན་ལ་ཕབ་རྗེས་དེ་གཉིས་གཅིག་གྲོགས་གཅིག་གིས་བྱེད་པར་མ་ཟད། གདངས་ལས་ཡིག་གཟུགས་རྗེས་སུ་
དཔོགས་ཐུབ་པ་དང་། ཡིག་གཟུགས་ལས་གདངས་རྗེས་སུ་དཔོགས་ཐུབ་པས་ཕན་ཚུན་རྗེས་སུ་འགྲོ་ལྡོག་གི་
འབྲེལ་བ་གྲུབ་པ་ཡིན་ནོ། དེ་བས་སྐབས་དེ་དག་གི་ཡིག་གཟུགས་ཙམ་གྱིས་རང་སྐྱ་འཕེར་བའི་ཚུལ་གྱིས་དོན་
ཡོངས་སུ་སྟོན་ཐུབ་ཕྱིར་དེ་ལ་མིང་གྲོགས་ཀྱང་མི་དགོས། སྤྱིར་མིང་གྲོགས་ཞེས་པ་ནི་རང་སྦྱར་ཡུལ་གྱི་མིང་ལ་
སྦྱར་རྗེས་མིང་དེའི་དོན་ཆ་མི་ཚང་བ། མ་རྫོགས་པ་དག་ཆ་ཚང་བ་དང་རྫོགས་པར་སྟོན་ནུས་ཀྱི་རྐྱེན་ཞིག་ལ་ཟེར་
བ་ཡིན་པས་སོ།། དེས་ན། གནའ་དུས་སུ་བྱ་བའི་མིང་ལ་མིང་གྲོགས་ཀྱང་སྦྱོར་མི་དགོས་པས་དེ་གཉིས་བར་ལ་
འབྲེལ་བ་གྲུབ་ཚུལ་ཀྱང་མེད་དོ།། དཔེར་ན་རྡོ་རིང་བཙུགས་སྔ་ཤོས་ཞོལ་རྡོ་རིང་ཕྱི་མ་ལས་བྱ་བའི་མིང་མང་དུ་
ཡོད་ཀྱང་དེ་ལ་མིང་གྲོགས་སྦྱར་བ་གཅིག་ཀྱང་མི་མཐོང་ལ་དེ་བཞིན་དུ་གསལ་ཞིང་ཆ་ཚང་བའི་ཞྭ་ལྷ་ཁང་གི་རྡོ་
རིང་དང་སྐད་གྲགས་ཆེ་བའི་ཁྲང་ཆིང་མཐུན་འབྲེལ་རྡོ་རིང་ལས་ཀྱང་བྱ་བའི་མིང་ལ་མིང་གྲོགས་སྦྱར་བ་གཅིག་
ཀྱང་མེད་དོ། དེ་བས། དུས་རབས་བདུན་པ་དང་བརྒྱུད་པའི་བར་དུ་མིང་གྲོགས་སྦྱོར་བའི་སྲོལ་མེད་ལ། བྱ་
བའི་མིང་ཁོ་ནས་འདས་མ་འོངས་ཀྱི་དོན་ཆ་ཚང་བ་དང་རྫོགས་པར་སྟོན་ཐུབ་པ་ཡིན། རྒན་དོར་ཞི་ཚང་གིས་
སྐད་ཡིག་ལ་ཡང་བྱ་ཚིག་མེད་མི་རུང་ཞིང་སྲོག་གི་དབང་བོ་ལྟ་བུ་ཡིན་ཞེས་བྱ་བའི་མིང་འདི་སྲོག་ལྟ་བུར་བཤད་པ་
ནི་སྐབས་དེ་དག་ཏུ་ལྷག་པར་མཚོན་པ་ཡིན་ནོ༎
འོ་ན་དེ་གཉིས་ཀྱི་འབྲེལ་བ་དུས་ནམ་ཞིག་ཏུ་གྲུབ་པ་ཡིན་ཞེ་ན། མིང་གྲོགས་ཀྱི་འབྲེལ་བ་དུས་རབས་
བདུན་པ་ནས་བཟུང་གྲུབ་པའི་ས་བོན་ཡོད་པ་ཡིན་ཏེ། གནང་ལྟ་བུ་མིང་གྲོགས་དང་བྱ་བའི་མིང་བར་གྱི་འབྲེལ་
བ་བྱུང་སའི་ཁོངས་དང་རྒྱུ་ལྟ་བུ་ཡིན། དེ་ནས་ཏུན་ཧོང་གཏེར་ཡིག་ཏུ་ཡིན་ཞེས་པའི་མིང་གྲོགས་ཀྱང་བྱུང་བས་
དུས་རབས་བརྒྱད་པ་དང་དགུ་བའི་བར་དུ་རིམ་གྱིས་བྱུང་བས་དུས་རབས་བརྒྱད་པ་དང་དགུ་བ་ནི་བྱ་བའི་མིང་
དང་མིང་གྲོགས་བར་འབྲེལ་བ་དངོས་སུ་གྲུབ་པའི་དུས་སུ་བྱས་ཆོག་པ་ཡིན། རྗེས་སུ་མིང་གྲོགས་ཀྱི་རིགས་ཀྱང་
མང་བར་གྱུར་བ་དང་སྐད་གསར་བཅད་ཐེངས་གསུམ་པའི་རྗེས་ནས་ད་ལྟ་ལ་ཐུག་གི་བར་དུ་ཆར་རྗེས་ཀྱི་ཤ་མོ་
བརྡོལ་བ་བཞིན་ཐོན་པ་མ་ཟད། ད་ལྟའི་ཡུལ་སྐད་གསུམ་དུ་གྱེས་པ་ལས་མངོན་པའི་གནས་སྟངས་ཀྱང་མི་འདྲ་
• 38 •



-
བའི་ཚོད་དུ་སོང་ཡོད་དེ། ལྷ་སའི་སྐད་དུ་བྱ་བ་བརྗོད་པའི་མིང་ལ་མིང་གྲོགས་སྦྱོར་བ་ལ་ཡོད་འདུག ཡིན།
ཡིན་འདུག རེད། རེད་འདུག མྱོང་འདུག་བཅས་པ་དང་། ཁམས་སྐད་དུ། སྣང་། སྣང་འདུང་། སྣང་མི་
སྣང་། ལྟ་བུ་དང་། ཨམ་སྐད་དུ་ཡིན་དང་རེད། མྱོང་། བཞིན་ལྟ་བུའོ། དེར་མ་ཟད། བྱ་བ་བརྗོད་པའི་
མིངགཅིག་གིས་བརྗོད་ཆོག་པ་ལ་བྱ་བ་བརྗོད་པའི་མིང་གཞན་ཞིག་གིས་ཀྱང་དེའི་དོན་སྟོན་པར་གྲོགས་བྱེད་
དགོས་པར་གྱུར་བ་དཔེར་ན། སློབ་ལ་སློབ་སྦྱོང་ཞེས་སྦྱོང་སྤྱོར་བ་དང་། སྐབས་འགར་སྦྱོང་གིས་ཀྱང་མི་ཆོག་
པར་དེའི་སྟེང་དུ་ཡོད་དང་ཡོད་འདུག་ཅེས་མིང་གྲོགས་སྦྱོར་དགོས་པ་ལྟ་བུའང་འབྱུང་བ་ནི་བྱུང་འཕེལ་གྱི་ལོ་རྒྱུས་
ཙམ་ཡིན།།
གཉིས་པ། འབྲེལ་བ་ཇི་ལྟར་གྲུབ་ཚུལ།
བྱ་བ་བརྗོད་པའི་མིང་གིས་རང་གི་བསྟན་དོན་དུས་གསུམ་སྐུལ་ཚིག་དང་ལྡན་པ་ཉིད་ཆ་ཚང་བ་ཞིག་སྟོན་
པའི་ནུས་པ་མེད་པ་ལ་དེར་མིང་གི་གྲོགས་ཀྱིན་ཡོད་དང་བཞིན་ཡོད། རེད། ཡིན། མྱོང་སོགས་སྦྱར་ནས་ཚ་
ཚང་བར་སྟོན་པའི་ཚུལ་ཞིག་ཡིན། བྱ་བ་སྒྲུབ་པའི་ཚེ་ན་ཞེས་པ་ལ་སྒྲུབ་བཞིན་པའི་ཚེ་ན། ཞེས་བཞིན་སྦྱར་བ་ལྟ་
བུའོ། གྲུབ་སྟངས་ཀྱི་གོ་རིམ་ལ་ཡང་བྱ་བ་བརྗོད་པའི་མིང་སྔོན་དང་མིང་གྲོགས་རྗེས་ལྟར་གོ་རིམ་བྱེད་དགོས།
དེ་ལྟར་བྱས་པའི་རྒྱུ་མཚན་ཀྱང་བོད་སྐད་ཀྱི་གོམས་གཤིས་ཀྱི་དབང་གིས་ཏེ། རྒྱ་ནག་སྐད་ལྟ་བུ་ལ་མིང་གྲོགས་བྱ་ .
བ་བརྗོད་པའི་སྔོན་དུའང་ཡོད་པས་སོ། གཤམ་དུ་ཅུང་གསལ་བར་བཀོད་ན། །
༡. ད་ལྟ་བ་བརྗོད་པའི་མིང་ལ་མིང་གི་གྲོགས་བཞིན་དང་བཞིན་ཡོད། གྱིན་ཡོད་དང་ཀྱིན་ཡོད། ཀིན་
ཡོད་དང་གིན་ཡོད། གི་སྣང་།་ བཅས་སྦྱར་བ་ན་ད་ལྟ་བ་བརྗོད་པའི་མིང་གིས་ད་ལྟ་བའི་བྱ་བ་ཆ་ཚང་བར་
བརྗོད་ཐུབ་པར་འགྱུར་ཏེ། དཔེ་ཆ་ཀློག་གིན་འདུག་ཅེས་པའི་ཀློག་ནི་ད་ལྟ་བ་སྟོན་པའི་མིང་ཡིན་ཀྱང་ད་ལྟའི་
བོད་སྐད་དུ་དེ་ཁོ་ནས་ད་ལྟ་བའི་དོན་རྫོགས་པར་སྟོན་མི་ཐུབ་པས་གིན་འདུག་ཅེས་མིང་གྲོགས་ཞིག་སྦྱར་བས་དཔེ་
ཆ་དངོས་སུ་ཀློག་བཞིན་པའི་དུས་ད་ལྟ་བའི་ཆ་ཡོངས་སུ་རྫོགས་པར་སྟོན་པ་ལྟ་བུ་ཡིན། དེ་བཞིན་དུ་གསུང་གིན་
འདུག གསུང་གི་སྣང་། གསུང་བཞིན་མཆིས་ལྟ་བུ་མང་། དེ་དག་ལས་ཁྱབ་ཆེ་བ་དང་། རྒྱུན་དུ་བཀོལ་པ།
སྤྱིར་བཏང་བ་ནི་བཞིན་དང་ཀིན(གིན)ཡིན། གི་སྣང་བཅས་ཡིན། དེར་མ་ཟད་ལུང་སྐད་རེ་ཟུང་དུ་ཡོད་ཀྱང་
ཡི་གེར་བརྗོད་པ་མེད་པས་འདིར་མ་བྲིས། འདི་དག་ནི་བལྟས་ན་དགོས་མེད་ལྟ་བུ་ཡིན་ཀྱང་ཞིབ་ཏུ་བསམ་ན་
གལ་ཆེ་བར་མ་ཟད། བརྟགས་ཅིང་དཔྱད་ནས་དེའི་ཆོས་ཉིད་ལ་གསལ་འགྲེལ་ལེགས་པོའང་བྱེད་དགོས་པར་
འདུག་གོ །
༢.མ་འོངས་པའི་བྱ་བ་བརྗོད་པའི་མིང་ལ་མིང་གི་གྲོགས་རྒྱུ་ཡིན། རྒྱུ་རེད། འགྱུར། འགྱུར་ཡིན།
འགྱུར་རེད། པར་བྱ་བཅས་སྦྱར་ནས་གང་གི་དོན་མ་འོངས་པ་ཉིད་རྫོགས་པར་སྟོན་པ་ཡིན། དཔེ་ཆ་བལྟ་རྒྱུ་
ཡིན་ལྟ་བུའི་བལྟ་ནི་དཔེ་ཆ་ལྟ་བའི་མ་འོངས་པ་སྟོན་པའི་མིང་ཡིན་ཀྱང་ད་ལྟའི་བོད་སྐད་དུ་བལྟ་ཁོ་ནས་དེའི་དོན་
རྫོགས་པར་སྟོན་མི་ཐུབ་པར། རྒྱུ་ཡིན་ཞེས་མིང་གི་གྲོགས་འདི་སྦྱར་རྗེས་ད་གཟོད་སྐབས་བབ་ཀྱི་བརྗོད་བྱ་རྫོགས་
པར་སྟོན་པ་ལྟ་བུ་དང་། དེ་བཞིན་དུ་ཀློག་བརྙན་བསྟན་རྒྱུ་རེད་ཅེས་པ་དང་། ཁ་མྱི་ཁ་དྲི་ཞིག་ངན་རྒྱུ་རེད།
• 39，



-
-
-
，
རོགས་རྩེ་ཤེས་བྱས་ན་དྲག་རྒྱུ་རེད་ཅེས་པ་ལྟ་བུ་ཤིན་ཏུ་མང་། འོ་ན། བཀླག་ཅེས་པས་མ་འོངས་པ་སྟོན་ན་ཅིའི་
ཕྱིར་རྒྱུ་རེད་སོགས་ཚིག་གྲོགས་སྦྱོར་དགོས་ཞེ་ན། འདི་ལྟ་སྟེ། གནའ་དུས་བཀླག་ཅེས་པའི་སྔོན་འཇུག་གི་བ་སྒྲ་
གསལ་བོར་འཐོན་པ་མ་ཟད་རྗེས་འཇུག་ཀ་དང་མིང་གཞི་ཀླ་གཉིས་ཀྱི་སྒྲ་ཡང་གསལ་བར་འཐོན་པས་ཀློག་དང་
བཀླགས། ཀློགས་བཅས་དང་སྐད་ཆ་ནི་དུས་ཀྱི་དབང་གིས་འགྱུར་བའི་རང་བཞིན་ཅན་ཡིན་པ་མ་ཟད་འགྱུར་
ཚུལ་ཡང་སྒྲ་མང་ཅན་སྒྲ་ཉུང་ཅན་དུ་གྱུར་ཏེ་སྒྲ་རྐྱང་གི་ཕྱོགས་སུ་འཕེལ་བའི་ཆོས་ཉིད་དང་མཐུན་པར་རིམ་གྱིས་
ཁ་སྐད་དུ་བཀླག་དང་ཀློག བཀླགས། ཀློགས་བཅོས་ཀློག་གཅིག་གི་སྒྲ་ཁོ་ནར་གྱུར་བས་དུས་གསུམ་གྱི་ཁྱད་པར་
མིང་རང་ངོས་ཀྱིས་སྟོན་པའི་ནུས་པ་ཤོར་བས་རྒྱུ་རེད། རྒྱུ་ཡིན། འགྱུར་སོགས་ངང་གིས་བྱུང་བ་དང་། དེ་དག་
གི་ཁྱད་པར་གྱི་ནུས་པ། སྦྱོར་སྲོལ། གྲུབ་ཚུལ་གྱི་ཁྱད་ཆོས་ཀྱང་འབུར་དུ་འཐོན་པས་ངས་དཔེ་ཆ་བལྟ་རྒྱུ་ཡིན།
ཁོས་དཔེ་ཆ་བལྟ་རྒྱུ་རེད། ཀློག་བརྙན་སྟོན་རྒྱུ་རེད། ཀློག་བརྙན་སྟོན་རྒྱུ་ཡིན་ཞེས་བྱུང་། དེ་དག་ལས་རྒྱུ་ཡིན།
རྒྱུ་རེད་གང་བྱུང་དུ་མི་སྦྱོར་བར་བདག་བརྗོད་ལ་རྒྱུ་ཡིན་དང་གཞན་བརྗོད་ལ་རྒྱུ་རེད་ཅེས་སྦྱོར་དགོས། དེར་མ་
ཟད། བདག་གཞན་བརྗོད་ཀྱི་གང་ཟག་དངོས་སུ་མ་བཀོད་ཀྱང་རྒྱུ་ཡིན་དང་རྒྱུ་རེད་བརྗོད་པ་ཙམ་གྱིས་ཀྱང་
བདག་གཞན་བརྗོད་གང་ཡིན་ཤེས་པར་འོངས་པ་ལྟ་བུ། དེ་ལྟར་བྱ་བའི་མིང་གི་ཆ་ཟུར་ཆག་པའམ་ཇེ་སླ་ཇེ་
བདེརགྱུར་ནས་དེའི་མིང་གྲོགས་ཀྱི་ཆ་རྙོག་འཛིང་ཅན་དང་ནུས་ཅན་དུ་གྱུར་བ་དང་། ཁ་སྐད་དུ་བྱུང་བ་རིམ་
གྱིས་ཡིག་སྐད་དུ་དྲངས་པས་ད་ལྟའི་ཡིག་སྐད་དུ་རྒྱུ་རེད། འགྱུར་རེད། རྒྱུ་ཡིན་བཅས་དངོས་སུ་འཐོན་པ་ཡིན་
ནོ། འདི་ལའང་ཡ་མཚར་བའམ་བློ་མི་བདེ་བ་ལྟ་བུ་སྐྱེས་དགོས་དོན་གཏན་ནས་མེད་དེ་ཁ་སྐད་དང་ཡིག་སྐད་
གཉིས་རང་གང་ལྡན་གྱི་སྐད་ཆ་འཕེལ་རྒྱས་ཀྱི་བཤུལ་ལམ་རིང་མོ་ནང་དུ་གཅིག་གྲོགས་གཅིག་གིས་བྱས་ནས་འོང་
བ་ཡིན་པའི་ཆོས་ཉིད་འདི་བསྙོན་མེད་དང་། ནམ་ཞིག་གི་ཚེ་ཁ་སྐད་ཀྱིས་ཡིག་སྐད་ཀྱི་གྲོགས་མི་བྱེད་པ་དང་ཡིག་
སྐད་ཀྱིས་ཁ་སྐད་བརྒྱབ་ཏུ་དོར་ན་མི་རིགས་དེའི་སྐད་ཆའི་ཚེ་སྲོག་ཀྱང་ལྔ་བའི་ལམ་དུ་སོང་ཡོད་པ་ཤེས་ལྡན་དག་
གིས་མཁྱེན་པར་མཛོད་ཅིག ། །
༣. འདས་པ་བརྗོད་པའི་མིང་ལ་མིང་གི་གྲོགས་ཟིན། ~ ཚར། ༤གྱུར། ༤གྱུར་ཏེ། འབྱས་སོ།
~བཏང་གཟིག སོགས་སྦྱར་ན་འདས་པ་བརྗོད་པའི་མིང་གི་འདས་པའི་དོན་ཁ་ཚང་བ་སྟོན་པ་ཡིན་ཏེ། དཔེ་
ཆ་བལྟས་ཟིན་ལྟ་བུ་ལས་བལྟས་ཁོ་ནས་སྐབས་བབ་ཀྱི་དོན་འདས་པ་ཡོངས་སུ་རྫོགས་པར་སྟོན་མི་ཐུབ་པས་འདས་
པའི་མིང་གྲོགས་ཟིན་སྦྱར་བས་དོན་ཁ་ཚང་བསྟན་པ་ཡིན། དེ་བཞིན་དུ་ལས་ཀ་བསྒྲུབས་ཚར། ཕོ་གླུ་བའི་སྐྱེ་བ་
བླངས་བཏང་ཟིག ནང་རྩེ་བའི་གྲས་ནས་བསྡད་བཏང་ཟིག ལོ་གསུམ་ལ་ཡིག་དཀར་ཁྲིད་ཟིག ལོ་གསུམ་ལ་ཡིག་
ནག་སྦྱངས་ཟིག་ཅེས་པ་ལྟ་བུ་མང་ངོ༌། དེ་ལྟར་བྱུང་བའི་རྒྱུ་མཚན་ཡང་གོང་ལྟར་རོ། འདི་དག་ལ་ད་ལྟའི་ཡིག་
སྐད་དུ་རྒྱུགས་ཆེ་བ་ཚར་དང་ཟིན། བྱུང་། སོང་། བྱས་བཅས་ཡིན་ལ། ཁ་སྐད་དུ་རྒྱུགས་ཆེ་བ་བཏང་ཟིག་
དང་ཟིག་ཡིན་པ་མ་ཟད་བཏང་ཟིག་དང་ཟིག་ཡིག་སྐད་དུ་འགྲོ་བ་ནི་བརྩམས་སྒྲུང་དང་གླུ་ཤག་དག་ལས་འབྱུང་བ་
བཞིན་ཡིན། །
༤. སྐུལ་བའི་མིང་ལ་མིང་གི་གྲོགས་བྱོས། བྱོས་ཤིག ཤིག ཅིག་སྦྱར་ནས་སྐུལ་བའི་དོན་མ་ཚང་བ་
མེད་པར་སྟོན་པ་ནི་དཔེ་ཆ་ཀློགས་ཤིག་ལྟ་བུ་ལས་སྤྱིར་ཀློགས་ཁོ་ནས་སྐུལ་ཚིག་གི་དོན་སྟོན་དགོས་ཀྱང་དེ་ལ་ཤིག་
• 40 ，



ཅེས་པའི་མིང་གྲོགས་འདི་མ་སྦྱར་ན་དོན་ལ་སྐྱོན་འབྱུང་བས་ཤིག་ཅེས་སྨྲས་པས་དེའི་དོན་ཐམས་ཅད་རྫོགས་པར་
སྟོན་པ་འདིའོ། སྔོན་གྱི་སུམ་རྟགས་ཀྱི་གཞུང་རྣམས་སུ་བྱོས་དང་བྱོས་ཤིག་འདི་ཕལ་ཆེར་མི་འབྱུང་བ་ཡང་གཅིག་
ནི་དེ་དག་ནི་སྔོན་གྱི་སུམ་རྟགས་ལ་འགྲེལ་བྱེད་ཙམ་དང་། གཉིས་སུ་ཡུལ་སྐད་རྒྱབ་ཏུ་དོར་བའམ་ཡང་ན་ཡུལ་
སྐད་དུ་སྐབས་དེར་བྱོས་ཤིག་ལྟ་བུ་མི་འབྱུང་བ་བཅས་ཀྱིས་ཡིན། དེ་བས། ད་ལྟའི་ཡུལ་སྐད་དུ་བྱོས་ཤིག་དང་
བྱོས་ཞེས་པའི་མིང་གྲོགས་འབྱུང་བ་མ་ཟད། ཐོངས་དང་ལ་ཐོངས་ཞེས་པའི་མིང་གྲོགས་སྐོར་ཅིག་ཀྱང་འབྱུང་བ་
ནི་ལས་ཀ་སྒྲུབས་ཤིག་མི་ཟེར་བར་ལས་ཀ་སྒྲུབས་ལ་ཐོངས་ཞེས་བརྗོད་པ་མ་ཟད་ཟ་མ་ཟོ་ཤིག་གམ་ཟ་མ་ཟོ་ལྟ་བུ་
ལའང་ཟ་མ་ཟོ་བ་ཐོངས་ཞེས་ཟེར་བ་ལྟ་བུ་མང་། འདི་དག་ཀྱང་སྒྲ་རིག་པའི་ཐད་ནས་བཤད་ན་མིང་གྲོགས་ཀྱི་
གྲས་སུ་འཇོག་དགོས་པ་མ་ཟད། མ་འོངས་པའི་བོད་སྐད་ཁྲོད་དུ་ཐོངས་དང་ལ་ཐོངས་ལྟ་བུའི་སྐུལ་ཚིག་གི་མིང་
གྲོགས་ཡིག་སྐད་དུའང་ཁྱབ་འགྲོ་བར་འདོད་ཀྱང་ཨུ་ཚུགས་ཅན་འགའ་རེ་ལ་བཤད་ཀྱང་མི་གོ་བ་ཕྲན་གྱིས་ཀྱང་
མཁྱེན་ནོ།
གོང་དུ་བརྗོད་པ་འདི་ལས་བྱ་བའི་མིང་དང་མིང་གྲོགས་བར་ལ་འབྲེལ་བ་ངེས་ཅན་རེ་ལྡན་པར་མ་ཟད།
བྱ་བའི་མིང་ཡོད་དོ་ཅོག་ལ་སྦྱོར་དགོས་པའང་མ་ཡིན་པར་སྦྱོར་ཆོག་པའམ་སྦྱོར་དགོས་པ་ལ་སྦྱོར་ཚུལ་མི་གཅིག་པ་
དང་སྦྱར་ལེགས་ན་དོན་ཇི་བཞིན་དུ་མཚོན་ཐུབ་པ་ལ་ཕན་པ་མི་དམན་པ་ཡོད་པའི་གནད་ག་འདི་གསལ་བར་
མཚོན། བྱ་བའི་མིང་གི་སྒྲ་དོན་གྱི་ཆ་མིང་གྲོགས་ཀྱིས་མཚོན་དགོས་པ་དང་། མིང་གྲོགས་དེ་ཡང་བྱ་བའི་མིང་གི་
སྒྲ་དོན་ལ་འགྱུར་བ་བྱུང་བས་བྱུང་བ་ཡིན་པའི་གནད་ཀྱང་རྟོགས་ཐུབ་ལ། འདིའི་སྐོར་རྗེས་སུའང་ཞིབ་ཏུ་གླེང་
ངེས་པས་རེ་ཞིག་འདི་ཙམ་གྱིས་ཆོག་པར་བྱས་པ་ཡིན་ནོ༎
(རྩོམ་སྒྲིག་འགན་ཁུར་བ། བཀྲ་ཚེ།）
བ
• 41 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
གླེང་གེ་སར་རྒྱལ་པོའི་གསོལ་མཆོད་སྐོར་གླེང་བ།
འབའ་གཞུང་ཁྱུང་ཐར་རྒྱལ།
(རྩེ་ཁོག་རྫོང་རྒྱང་སྒྲོག་ཁང་། མཚོ་སྔོན་། རྩེ་ཁོག 811400)
[ནང་དོན་གནད་བཤུས]གེ་སར་རྒྱལ་པོར་གསོལ་མཆོད་བྱེད་པ་ནི་ལོ་རྒྱུས་མི་སྣར་གསོལ་ཞིང་མཆོད་པའི་གྲས་སུ་གཏོགས་ལ།
བོད་རིགས་དམངས་ཁྲོད་དུ་གེ་སར་ནི་མཆོད་བྱའི་ལྷ་དང་བཀུར་བྱའི་དཔོན། བསྟེན་བྱའི་བླ་མ། འགྲོགས་བྱའི་གྲོགས་སུ་ལྟ་
ཕྱིར། དེར་གསོལ་མཆོད་ཀྱི་ཆོ་ག་དང་རིམ་གྲོའི་འདོན་ཆ་རྒྱ་ཆེ་ཞིང་སྒྱུ་རྩལ་གྱི་ཉམས་ཀྱིས་ཕྱུག་པ་ཞིག་གོ
[བརྡ་ཆད་གཙོ་བོ] གེ་སར་རྒྱལ་བོ། གསོལ་མཆོད། དགྲ་ལྷ་ཝེར་མ། མཛེས་དཔྱོད།
[དཔེ་དེབ་དབྱེ་རྟགས]r29 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(1999)01-4208
གླིང་གེ་སར་རྒྱལ་པོ་ནི་བོད་ཀྱི་ལོ་རྒྱུས་སྟེང་དངོས་སུ་བྱུང་མྱོང་བའི་དཔའ་བོའི་མི་སྣ་ཞིག་ཡིན་པར་མ་ཟད།
《ཧོར་གླིང་གཡུལ་འགྱེད»ལས“ཤར་ཁྲ་བོ་གླིང་གི་ས་ཆ་དེར། ས་ལ་ས་བཙན་བཤད་པས་ན། རྨ་སྟོད་རྩེ་ལྷ་
བཅུ་གསུམ་གདའ། རྨ་སྨད་མཐོན་པོ་དགུ་བསྒྲིལ་གདའ། རྨ་རྫ་ཟེར་མོའི་སྒང་དྲུག་གདའ། རྨ་ཕུ་སེང་ཆེན་
ཁོག་པ་གདའ། ཕུ་དྲུག་དར་ལུང་ཕྱུག་མོ་གདའ། རྨ་ཉིན་ལུང་བྲག་དཀར་དགུ་སྒྲིལ་གདའ། སྲིབ་ལུང་ནགས་
རྒྱལ་ཕྱུག་མོ་གདའ། རྨ་སྨད་ལྷ་ལུང་སུམ་མདོ་གདའ། རྨ་རྐེད་ལུག་གུའི་རྩེ་ར་གདའ། སྲིད་པ་ཁོག་མོའི་རོག་
རྫོང་གདའོ། རྨ་རི་མོ་བཞི་འདུས་ས་ཆ་གདའ། ས་གྲགས་པ་ཅན་ནི་དེ་ཙམ་གདའ།”2 ཞེས་ཤར་ཁྲ་མོ་གླིང་དེ་
མདོ་ཁམས་ཀྱི་རྨ་འབྲི་དང་རྫ་ཆུ་འབབ་རྒྱུད་ཀྱི་ཡུལ་ཁམས་ཤིག་ཏུ་ངོས་བཟུང་ཞིང་། གླིང་གེ་སར་གྱི་འཁྲུངས་
ལོའང་རབ་བྱུང་དང་པོ་ཚུགས་ཁ་མའི་དྲུག་ཅུ་སྐོར་དེར་གཏོགས་ཞེས《བསྟན་རྩིས་ཀུན་བཏུས》ལས་གསུང་ལ།
ཁོང་གི་ལོ་རྒྱུས་བཀོད་པའི་དེབ་ཐེར་ཡང་མི་ཉུང་བ་ཞིག་བྱུང་།
ཚང་མས་ཤེས་གསལ་ལྟར། <གླིང་གེ་སར་རྒྱལ་པོའི་སྒྲུང»ནི་སྤུས་ཚད་དང་གྲངས་འབོར་གང་གི་ཐད་
ནས་ཀྱང་གཞན་གྱིས་འགྲན་དུ་མེད་པའི་རིན་ཆེན་ནོར་བུ་ཞིག་ཡིན་པས་ན་འཛམ་གླིང་རིག་གནས་བང་མཛོད་ཀྱི་
ནང་དུ་འོད་སྟོང་རབ་ཏུ་འབར་བའི་ལེ་ཚན་གསར་བ་ཞིག་བྲིས་ཡོད། དེ་བས་རྒྱལ་ཁབ་ཕྱི་ནང་གི་མཁས་པ་མང་
[རྩོམ་འབྱོར་ཉིན]1999-04-17
[རྩོམ་པ་པོ་ངོ་སྤྲོད] འབའ་གཞུང་ཁྱུང་ཐར་རྒྱལ། མཚོ་སྔོན་རྩེ་ཁོག་གི་མི་ཡིན། རྩོམ་རིག་དང་དམངས་སྲོལ་ཕྱོགས་ལ་དཔྱད་
བཞིན་ནོ།
• 42 •



པོས་ཞིབ་འཇུག་གི་ཚ་རླབས་ཤིག་བསླངས་ཡོད་ལ། ཞིབ་འཇུག་དཔྱད་རྩོམ་ཡང་མང་པོ་ཁྱབ་སྤེལ་གནང་ཡོད།
ལྷག་པར་དུ། འཇུ་མི་ཕམ་གྱིས“དཔའ་དགྲ་བླ་བྱས་ན་གེ་སར་ཡིན། ཝེར་མ་བྱས་ཀྱང་གེ་སར་ཡིན། ཕྱི་མའི་བླ་
མ་གེ་སར་ཡིན། འདི་གང་དཔོན་པོ་གེ་སར་ཡིན། ཕྱི་དམག་དཔོན་ནོར་བུ་དགྲ་འདུལ་རྩལ། ནང་ཡི་དམ་
ཐུགས་རྗེ་ཆེན་པོ་ཡིན། ཐུགས་ མི་འགྱུར་པདྨ་འབྱུང་གནས་ཡིན། ལྷ་མཆོད་དོ་བསྟོད་དོ་ཐུགས་ དམ་
བསྐངས།”2 ཞེས་གླིང་གེ་སར་རྒྱལ་པོ་དེ་དགྲ་བླ་ཝེར་མ་ཞིག་གི་ཚུལ་གྱིས་གསོལ་མཆོད་མང་པོ་བརྩམས་ཡོད་པས།
འདིར་ཆེད་དུ་གླེང་བའང་གླིང་གེ་སར་རྒྱལ་པོའི་གསོལ་མཆོད་ཀྱི་སྐོར་ཡིན།
དང་པོ། གླིང་གེ་སར་རྒྱལ་པོའི་གསོལ་མཆོད།
སྤྱིར་རང་རེའི་བོད་ལ་ལྷ་གསོལ་ཀླུ་མཆོད་ཀྱི་བྱེད་སྒོ་དེ་དུས་སྔ་མོ་ནས་དར་ཡོད་པར་མངོན་དེ། «པདྨ་
བཀའ་ཐང》ལས“... སྤོས་དཀར་སྨན་གྱི་དུད་པས་ལུང་བ་ཁེངས... ..” ཞེས་བསམ་ཡས་བཞེངས་པའི་
དགའ་སྟོན་དུ་ལྷ་བསང་བཏང་ཚུལ་འཁོད་ཡོད་ལ་དེ་ནས་རིམ་བཞིན་ལོ་རྒྱུས་འཕེལ་བའི་འགྲོས་དང་བསྟུན་ནས་
«བསང་མཆོད་བཀྲ་ཤིས་འཁྱིལ་བ»དང«བསང་རྣམ་དག་མ»«རྒྱགས་བརྔན་ལྷ་བསང»«རྨ་རྒྱལ་སྦོམ་རའི་
གསོལ་མཆོད་འདོད་པའི་རེ་སྐོང»«གསོལ་མཆོད་རྣལ་འབྱོར་དཔའ་བོའི་གད་རྒྱངས»«གཉན་ཆེན་ཐང་ལྷའི་
གསོལ་མཆོད་བསྡུས་པ》སོགས་གཅིག་རྗེས་གཉིས་མཐུད་དུ་བྱུང་སྟེ། སྟོད་མངའ་རིའི་སྐོར་གསུམ། བར་དབུས་
གཙང་རུ་བཞི། སྨད་མདོ་ཁམས་སྒང་དྲུག་བཅས་ཀྱི་བོད་ཁ་བ་ཅན་གྱི་མཐོན་པོའི་རི་ལ་གནས་པ། དམའ་བ་ས་
ལགནས་པ་སོགས་ཀྱི་ལྷ་ཀླུ་གཉན་གསུམ། དགྲ་ལྷ་ཝེར་མ། ཡུལ་ལྷ་གཞི་བདག་སོགས་རང་གི་མགོན་སྐྱབས་
དང་དཔུང་གཉེན་དུ་བཀུར་ཏེ། གསོལ་མཆོད་རབ་དང་རིམ་པ་བྱེད་དང་བྱེད་མུས་སུ་ཡོད་པ་ད་ལྟའང་ད་དུང་
རྒྱུན་མ་ཆད། གྲ་མ་ཉམས་པར་ཡོད་པ་འདི་ལགས་ལ་དེའང་གཙོ་བོ་འཇིག་རྟེན་ལས་འདས་པའི་ལྷ་ལ་གསོལ་
མཆོད་ཞུ་བ་དང་འཇིག་རྟེན་པའི་ལྷ་ལ་གསོལ་མཆོད་ཞུ་བ། ལོ་རྒྱུས་མི་སྣར་གསོལ་མཆོད་ཞུ་བ་བཅས་ཕྱོགས་
གསུམ་གྱི་ཆ་ནས་མངོན་ལ། གླིང་གེ་སར་རྒྱལ་པོར་གསོལ་མཆོད་ཞུ་བ་ནི་ཕལ་ཆེར་ཕྱི་མའི་ཁོངས་སུ་གཏོགས།
གླིང་གེ་སར་རྒྱལ་པོ་དེ་ལོ་རྒྱུས་མི་སྣ་ཞིག་ཡིན་ནའང་འདྲ། དགྲ་ལྷ་ཝེར་མ་ཞིག་ཡིན་ནའང་ཆོག གང་ལྟར་ཀྱང་
གླིང་གེ་སར་རྒྱལ་པོ་ཞེ་ན། བོད་མི་རེའི་སེམས་སུ་ཉི་ཟླ་བཞིན་གསལ་ལེ་བ་ཞིག་ཡིན། ལྷག་པར་དུ་མགོ་ལོག་དང་
ཁམས་ཕྱོགས་ས་ཆར་མཚོན་ན་ནད་ཡམས་མུ་གེ་སོགས་ཀྱི་བཅའ་བ་རིམ་གྲོ་ལ་གླིང་གེ་སར་རྒྱལ་པོའི་སྒྲུང་བཤད་ལ།
མི་ཤི་རྗེས་གཤིན་པོའི་རྣམ་ཤེས་འདྲེན་པ་ལའང་ཕལ་ཆེར་གྱིས་སྒྲུང་བཤད་པ་རེད། དེར་བརྟེན། སྒྲུང་བཤད་པ་
ནི་ཆོས་ལུགས་ཀྱི་བྱེད་སྒོ་བྱེ་བྲག་ཅིག་ཏུ་གྱུར་ཏེ། གླིང་གེ་སར་རྒྱལ་པོའི་གསོལ་འདེབས་དང་སྒྲུབ་ཐབས། གླིང་
གེ་སར་རྒྱལ་པོར་བརྟེན་ནས་གཡང་སྒྲུབ་དང་གཡང་འགུགས་བྱེད་ཐབས་སོགས་སྣ་ཚོགས་བྱུང་ལ། དེ་ལས་ཀྱང་
གསལ་པོར་བཤད་དགོས་པ་ཞིག་ནི་འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ་མཆོག་ནི་གླིང་གེ་སར་སྐོར་གྱི་
གསུང་རྩོམ་བྲིས་པ་མང་ཤོས་ཀྱི་མཁས་དབང་ཞིག་ཡིན། ཁོང་གི་གསུང་འབུམ་ལྡེབ་འབྲིང་མ་ཨ་ར་པ་ཙ་ན་དྷཱིའི་
རྟགས་ཅན་གྱི་ནང་གསེས“ན”རྟགས་ཅན་གྱི་པོ་ཏི་རུ་འཁོད་པའི་གླིང་གེ་སར་རྒྱལ་པོའི་སྐོར་གྱི་རྩོམ་ཡིག་རྣམས་
ཕྱོགས་གཅིག་ཏུ་བཏུས་ཏེ། 《གླིང་གེ་སར་རྒྱལ་པོའི་གསོལ་མཆོད་སྐོར་ཕྱོགས་སྒྲིགས»ཞེས་པའི་དཔེ་དེབ་དེ་ཉེ་
• 43 •



ཆར་སི་ཁྲོད་མི་རིགས་དཔེ་སྐྲུན་ཁང་གིས་པར་སྐྲུན་བྱས་ཡོད་ལ། དེབ་དེའི་ནང་དུ་བསྡོམས་པས་གེ་སར་སྐོར་གྱི་
རྩོམ་ཡིག་ལེ་ཚན་སོ་བདུན་འཁོད་པའི་ནང་དོན་ཐད་ལ། བླ་མའི་རྣམ་འབྱོར་ལེ་ཚན་གཅིག གསོལ་མཆོད་སྐོར་
ལེ་ཚན་བདུན བསྟོད་བསྐུལ་གསོལ་འདེབས་སྐོར་ལེ་ཚན་གསུམ། གཡང་སྒྲུབ་གཡང་འགུགས་སྐོར་ལེ་ཚན་དྲུག
སྒྲུབ་ཐབས་དང་བསྐང་བའི་སྐོར་ལེ་ཚན་བརྒྱད། པྲ་སྒྲུབ་སྐོར་ལེ་ཚན་གཉིས། སྣ་ཚོགས་ལེ་ཚན་གཉིས་བཅས་
ཡོད། དེ་དག་ལས«གེ་སར་རྒྱལ་པོའི་གསོལ་མཆོད་བསམ་དོན་མྱུར་འགྲུབ»དང«སེང་ཆེན་ནོར་བུ་དགྲ་འདུལ་
ལ་བསྟོད་བསྐུལ་འདོད་གསོལ་བསམ་དོན་མྱུར་འགྲུབ»«སེང་ཆེན་གེ་སར་ནོར་བུའི་གསོལ་མཆོད་ཕྲིན་ལས་ལྷུན་
གྲུབ»སོགས་ཀྱིས་བརྗོད་བྱ་དང་རྗོད་བྱེད་ཀྱི་རྣམ་པ་མི་འདྲ་བ་དང་ཁྱད་ཆོས་མི་འདྲ་བའི་སྒོ་ནས་གླིང་གེ་སར་རྒྱལ་
པོར་གསོལ་མཆོད་ཞུས་ཡོད།།
དེ་ཡང་གསལ་པོར་བཤད་དགོས་རྒྱུ་ལ། གླིང་གེ་སར་སྐོར་གྱི་རྩོམ་ཡིག་བྲིས་པ་མང་ཤོས་དེ་འཇུ་མི་ཕམ་
འཇམ་དབྱངས་རྣམ་རྒྱལ་རྒྱ་མཚོ་ལས་གཞན། བོད་མཁས་དབང་གཞན་དག་གིས་ཀྱང་འདིའི་སྐོར་གྱི་རྩོམ་ཡིག་
བྲིས་ཡོད་པ་ཧ་ཅང་མང་པོ་མཐོང་རྒྱུ་འདུག དཔེར་ན། ཁྲ་དགེ་སློང་ཚུལ་ཁྲིམས་དར་རྒྱས་ཀྱིས་བརྩམས་པའི་
«གསོལམཆོད་གང་བསམ་ལྷུན་འགྲུབ»ལས “ཨོw ཧཱུྃ། འོ་ཁྱད་པར་དུ་ཨོ་རྒྱན་པདྨའི་ཕྲིན་ལས་ཀྱི་སྤྲུལ་བ།
ཨ་སྤོ་ལྡོང་གི་མཚུན་ལྷ། བོད་ཡུལ་ཡོངས་ཀྱི་དགྲ་ལྷ། འཛམ་གླིང་གེ་སར་རྒྱལ་པོ། སེང་ཆེན་ནོར་བུ་དགྲ་འདུལ།
ཡབ་ཨ་བོ་ཀེ་མཛོ། ཡུམ་ཀླུ་སྨན་མཛེས་ལྡན། ཨ་ནེ་གནམ་སྨན་དཀར་མོ། ཕུ་བོ་འབུམ་པ་ཞལ་དཀར། ནུ་བོ་
ཀླུ་ཕྲན་འོད་ལྡན། སྲིང་མོ་ཐ་ལེ་འོད་ཆུང་། མགོན་གཡང་དར་མ་བཅུ་གསུམ། ལྷ་རྟ་རྐྱང་ཆུང་ཁ་དཀར། སྦ་
ལྕག་བསམ་པའི་དོན་འགྲུབ། ཕུ་བོ་དུང་སྐྱོང་དཀར་པོ། དགྲ་ལྷའི་མེ་སྟག་དམར་པོ། གླིང་གི་དཔའ་ཐེས་སུམ་
ཅུ། ཡང་ཐེས་དམ་པའི་མི་བདུན། གླིང་གི་ལྷའི་དམག་དགྲ་ལྷའི་དམག་ཚོགས་འཁོར་དང་བཅས་པ་ཁྱེད་རྣམས་
ལ་བདུད་རྩི་བསང་གི་མཆོད་པ་དམ་པ་འདི་འབུལ་ལོ། གསོལ་དོ། མཆོད་དོ། ཨིཞེས་གླིང་གེ་སར་རྒྱལ་པོ་དེ་
བོད་ཡུལ་ཡོངས་ཀྱི་དགྲ་ལྷར་བཀུར་ཏེ་གསོལ་མཆོད་ཞུས་པས་མཚོན་ལ། གཞན་ཡང་བོད་ཁམས་སུ་ཁྱབ་པའི་
བསང་ཡིག་དང་གསོལ་མཆོད་རྒྱས་འབྲིང་བསྡུས་གསུམ་གང་དུའང་གླིང་གེ་སར་རྒྱལ་པོ་དེ་མ་མཆོད་མ་བཀུར་ས་
ཞིག་གཏན་ནས་མེད་དོ། རྒྱུ་མཚན་འདི་དག་མཐར་གཏུགས་ནས་བཤད་ན་གླིང་གེ་སར་རྒྱལ་པོའི་སྒྲུང་དང་
འབྲེལ་བ་ངེས་ཅན་ཞིག་ཡོད་པར་མངོན་དེ། གེ་སར་སྒྲུང་གིས་ལོ་རྒྱུས་མི་སྣ་གླིང་གེ་སར་གྱི་གོ་གནས་མཐོ་རུ་
བཏེགས་པའི་མཚུངས་སུ། གེ་སར་སྒྲུང་ལ་ཆོས་ལུགས་གྲུབ་མཐའ་སྣ་ཚོགས་ཀྱི་ཤན་ཞུགས་ཏེ། གེ་སར་སྒྲུང་ནང་
གི་ལྷ་བསང་ཀླུ་མཆོད་ལའང་ལུགས་སྲོལ་མི་འདྲ་བ་ཁ་ཤས་བྱུང་། ལོ་རྒྱུས་ཀྱི་རྒྱབ་ལྗོངས་དེའི་ཁྲོད་ནས་གླིང་གེ་
སར་དེ་ད་གཟོད་དགྲ་ལྷའི་རྒྱལ་པོར་གྱུར་བ་ཡིན་ནོ།།
གཉིས་པ། གླིང་གེ་སར་རྒྱལ་པོའི་གསོལ་མཆོད་ཀྱི་གོ་དོན།
དེ་ཡང“གསོལ་མཆོད”ཅེས་པ་ནི་མཆོད་ཡུལ་གྱི་ལྷ་དེ་གང་ལ་མཆོད་བཀུར་གྱིས་འདོད་དོན་ཞུ་བར་གོ་
ཞིང«དགེ་བཤེས་ཆོས་གྲགས》ལས་གསོལ་ནི་ཞུ་བའོ་ཞེས་འབྱུང་ལ་མཆོད་ནི་སྤྱིར་བཏང་མཆོད་བཤམས་སོགས་
བྱས་ཏེ་བཀུར་བའི་དོན་དུ་གོ་ནའང་། འདིར་གཙོ་ཆེར་རྒྱབ་རྟེན་དུ་བཅོལ་བའི་དོན་དང་ལྡན་ནོ།། དེ་ཡང
• 44 •



«གསོལ་མཆོད་ཕྲིན་ལས་མྱུར་འགྲུབ»ལས་གསོལ་མཆོད་ཀྱི་དགོས་བ་འདི་ལྟར་བསྟན་པ་སྟེ“སྡེ་ཆེན་རྩོད་དང་
རྒྱན་ཆེན་འགྱེད། དོན་ཆེན་བསྒྲུབ་སོགས་དུས་ཀྱི་ཚེ། གལ་ཆེན་ནན་གྱི་བྱ་བ་ལ། སྐྱེམས་ཕུད་གཏོར་མ་དར་
སྣ་སོགས། མཆོད་རྫས་ཅི་འབྱོར་འདུ་བྱས་ལ། ཏིང་འཛིན་ངར་བསྐྱེད་དགྲ་བླ་གསོལ། ལས་ཆེན་འགག་ལ་
བསླུ་མི་སྲིད།། དམ་སྐོང་དབང་དང་དངོས་གྲུབ་ཐོབ།”@ ཅེས་སྡེ་ཆེན་བར་གྱི་རྩོད་པ་དང་ཕན་ཚུན་རྒྱུན་ཆེན་
འགྱེད་པ། དོན་ཆེན་པོ་བསྒྲུབ་པ་སོགས་ཀྱི་ཚེ་གསོལ་མཆོད་ཞུ་བ་ཡིན་ལ། “གསོལ”དང“མཆོད” ཀྱི་གོ་རིམ་
ཐདམཐུ་ཆེན་དགྲ་ལྷའི་དབང་ཕྱུག་མཆེད་ལྔའི་གསོལ་མཆོད་དབྱངས་སྙན་རྩེད་འཇོ»ལས“.….. ..བསྟན་སྲུང་
རྒྱ་མཚོ་སྤྲིན་ལྟར་འཁྲིགས་པའི་གླིང་། དགྲ་ལྷའི་ཕོ་བྲང་རྡོ་རྗེ་སྒྲ་དབྱངས་སུ། འབྱུང་འགྱུར་ལུང་སྟོན་འཇིགས་
མེད་ང་རོ་བཞད། གནས་ཆུང་སྤྲུལ་བའི་ཆོས་རྒྱལ་གསོལ་ཞིང་མཆོད།། ཅེས་དང་། མདོ་ཁམས་ལྷོ་རྒྱུད་བཀྲ་
ཤིས་གཡས་འཁྱིལ་ཞེས། འཇམ་དབྱངས་དགྱེས་བཞད་འཛུམ་པའི་ཕོ་བྲང་མཆོག། གཞུང་བརྒྱ་ཐང་མར་
བརྡལ་ བའི་ ཆོས་ གྲྭ་ ཡིཀ མངའ་ ཐང་ དབྱར་ མཚོ་ ལྟར་ སྤེལ་ གསོལ་ ཞིང་ མཆོད།） ཅེས་ ..གསོལ…
..མཆོད....ཅེས་སྤྱི་འགྲོས་འདི་འདྲ་ཞིག་གིས་མཆོད་པར་བྱས་ཏེ། སྙན་ངག་གི་ཉམས་དང་ལྡན་པར་བྱས་པ་མ་
གཏོགས། སྤྱིར་བཏང་གི་གནས་ལུགས་ཀྱི་ཆ་ནས་མཆོད་པའི་རྗེས་སུ་གསོལ་བ་ཡིན་དགོས་ཏེ། ཡང་རྩོམ་དེ་ལས་
“བསམ་ཡས་དཀོར་མཛོད་འབྲས་སྤུངས་སྒྲ་དབྱངས་གླིང་། ལྷ་ལྡན་སྡེར་ཤོད་གཟུགས་སྐུའི་མདུན་ས་ཆེར།།
ཕྱག་འཚལ་སྙན་ཤལ་ཕུལ་བའི་དུས་སྐབས་སུ། ཁྱེད་རྣམས་མཆོད་ཅིང་གསོལ་བའི་སྐལ་བཟང་ཐོབ། ”ཅེས་
ཐོག་མར་མཆོད་བཀུར་བྱས་པ་དང་དེའི་རྗེས་སུ་རང་གི་འདོད་དོན་གསོལ་བ་གསལ་བོར་བསྟན་པ་བཞིན་ནོ། །
དེ་ཡངགླིང་གེ་སར་རྒྱལ་པོའི་གསོལ་མཆོད་བསམ་དོན་མྱུར་འགྲུབ》ལས“དབྱིངས་ནས་ཐུགས་རྗེ་མ་
གཡེལ་སེང་ཆེན་རྗེ།། རྩེ་གསུམ་ཀུན་འདུས་ནོར་བུ་དགྲ་འདུལ་རྩལ། ཆོས་སྐྱོང་དགྲ་ལྷ་ཝེར་མའི་འཁོར་དང་
བཅས། ཐུགས་རྗེ་ཐུགས་དམ་དབང་གིས་འདིར་གཤེགས་ལ། དམ་རྫས་བདུད་རྩི་གཏོར་མའི་མཆོད་པ་བཞེས།།
སྒྲུབ་པའི་རྟགས་མཚན་དངོས་སུ་བསྟན་པ་དང་། རེ་བའི་འབྲས་བུ་ཡིད་བཞིན་འགྲུབ་པར་མཛོད། མཆོག་
དང་ཐུན་མོང་དངོས་གྲུབ་སྩལ་དུ་གསོལ།།”2ཞེས་གླིང་གེ་སར་རྒྱལ་པོར་གསོལ་མཆོད་མདོར་བསྡུས་སུ་བྱས་པ་
དང«སེང་ཆེན་ནོར་བུ་དགྲ་འདུལ་ལ་བསྟོད་བསྐུལ་འདོད་གསོལ་བསམ་དོན་ལྷུན་གྲུབ》ལས་ཀྱང“ཕྱོགས་
མཚམས་སྟེང་འོག་གང་ནས་ཀྱང་། བདག་ལ་བསམ་སྦྱོར་ངན་པ་ཡིཀ དགྲ་བགེགས་གང་འདུག་ཁྱོད་ཀྱིས་
མཐོང་། དེ་མ་ཐག་ཏུ་ཁུག་ལ་ཤོག། སྨྲ་བ་ངན་པའི་ལྕེ་ཆོད་ལ། བསམ་ངན་འཆང་བའི་དོན་སྙིང་དྲོངས།
སྦྱོར་ངན་ཤོམས་པའི་ལག་པ་བྲོག། རྩུབ་མོར་ལྟ་བའི་མིག་ཕྱུངས་ལ། བཞིན་ངན་སྟོན་པའི་མགོ་བོ་ཆོད། གཤེ་
ཞིང་འཕྱ་བའི་རླུང་རྟ་བསྒྲུབ། མདུན་གྲོས་ཤིག་ལ་བསམ་པ་སྐྱུར། དགྲ་བགེགས་གཏན་ནས་བརླག་པར་
མཛོད།།”ཅེས་རང་ལ་གཏམ་ངན་ཤོད་པ་དང་སེམས་ཅན་འཆང་བ། སྦྱོར་བ་ངན་པ་རྩོམ་པ་ལ་སོགས་པའི་
དགྲ་བགེགས་ཐམས་ཅད་གླིང་རྗེ་གེ་སར་རྒྱལ་པོ་མཆོག་གི་མཐུ་དང་ནུས་པས་ཐལ་བའི་རྡུལ་དུ་རློག་ཅིག་ཅེས་
གསོལ་མཆོད་ཞུས་ཏེ “མི་མཉམ་པ་དང་མཉམ་དུ་ཆུག། མཉམ་པ་རྣམས་ལས་ཁྱད་དུ་ཐོན༎”ཞེས་རང་གཞན་
བར་གྱི་འགྲན་སློང་གི་བསམ་བློའང་གསལ་བོར་བསྟན་པ་རེད། །
དེ་དང་མཚུངས་པར། «གསོལ་མཆོད་ཕྲིན་ལས་མྱུར་འགྲུབ》ལས་ཀྱང་གླིང་གེ་སར་རྒྱལ་པོར་གསོལ་
• 45 •



མཆོད་ཞུ་སྐབས་འདི་ལྟར་ཞུས་ཡོད་དེ“དགྲ་བྱུང་ན་བྱ་ཐོངས་ཤིག དུག་འོངས་ན་སྨན་ཐོངས་ཤིག བྲག་ལམ་
མེད་ལ་ལམ་གྱིས་ཤིག ཆུ་ཟམ་མེད་ལ་ཟམ་ཚུགས་ཤིག བཟང་དང་ལ་ཁར་སྤྲོད་ཅིག ངན་དང་ལུང་ཁུག་
བསྣོལ་ཅིག མི་ཁ་དང་ཁ་སྨྲས་མ་གཏོང་ཞིག རྐྱེན་ངན་དང་བར་ཆད་མ་གཏོང་ཤིག བྱིང་ན་སློངས་ཤིག
བརྗེད་ན་སྐུལ་ཅིག བྲོས་པའི་རི་བོ་གྱིས་ཤིག གབ་པའི་ནགས་ཚལ་གྱིས་ཤིག བརྟེན་པའི་མཁར་རྫོང་གྱིས་
ཤིག སྲ་བའི་གོ་གྱིས་ཤིག རྣོ་བའི་མཚོན་གྱིས་ཤིག མི་ཤེས་པ་སློབས་ཤིག མ་མཐོང་བ་སྟོན་ཅིག ཉིན་གྱི་
བྱ་ར་མཛོད་ཅིག མཚན་གྱི་མེལ་ཚེ་གྱིས་ཤིག” ཅེས་རང་གི་དར་རྒུད་ཀྱི་འགན་ཁུར་ཚང་མ་གླིང་གེ་སར་རྒྱལ་
པོར་བསྐྱོན་པ་འདིས་ཕྱོགས་གཅིག་ནས་རང་གི་ཉམ་ཆུང་གི་ལས་དབང་ལ་འཁང་ར་བྱས་པ་དང་ཕྱོགས་གཞན་
ཞིག་ནས་གླིང་གེ་སར་རྒྱལ་པོ་དེ་རང་གི་ལྷག་པའི་ལྷ་རུ་བཀུར་ཏེ། མགོན་སྐྱབས་སུ་བཅོལ་བ་ནི། གདོད་མའི་སྤྱི་
ཚོགས་ནས་བརྒྱུད་པའི་བསམ་བློའི་སྟེང་གི་བསམ་བློ་ཞིག་སྟེ། ལོ་རྒྱུས་འཕེལ་རྒྱས་ཀྱི་ཆོས་ཉིད་དང་མཐུན་པ་ཞིག་
རེད་སྙམ།
གསུམ་པ། གླིང་གེ་སར་རྒྱལ་པོའི་གསོལ་མཆོད་ཀྱི་སྒྱུ་རྩལ་ཁྱད་ཆོས།
དོན་བྱ་གང་དང་གང་ཞིག་ཡིན་རུང་དེ་ལ་རང་རང་གི་ཐུན་མོང་མ་ཡིན་པའི་ཁྱད་ཆོས་རེ་ཡོད་ལ། ཁྱད
ཆོས་དེས་དོན་བྱ་དེའི་རང་བཞིན་དང་གཤིས་ཀ གྲུབ་ལུགས་སོགས་གསལ་བོར་བསྟན་ཡོད། དེའི་རྐྱེན་གྱིས་ང་
ཚོས་དོན་བྱ་གང་ཞིག་གླེང་ཀྱང་དེའི་ཁྱད་ཆོས་གཙོ་བོར་འཛིན་རྒྱུ་དེ་ནི། དོན་བྱ་དེ་གཞན་དང་མ་འདྲེས་པར་
གསལ་བཤད་བྱེད་པའི་ཆེད་དུའང་ཡིན། དེ་བས་གླིང་གེ་སར་རྒྱལ་པོའི་གསོལ་མཆོད་ཀྱི་ཁྱད་ཆོས་སྐོར་ནས་ཀྱང་
དོན་ཚན་འགའ་རེ་གླེང་དགོས་བྱུང་། །
(1)བརྗོད་བྱའི་ཆ་ནས་མཛེས་དཔྱོད་ཀྱི་སྒྱུ་རྩལ་ཁྱད་ཆོས་ལྡན།
གླིང་གེ་སར་རྒྱལ་པོའི་གསོལ་མཆོད་ཀྱི་བརྗོད་བྱའི་ཆ་ནས་བལྟས་ན་མཛེས་དཔྱོད་ཀྱི་ཁྱད་ཆོས་ནི་ང་ཚོས་
ཐོག་མར་བརྗོད་དགོས་པའི་ཁྱད་ཆོས་ཤིག་ཡིན་ཏེ། དེ་ནི་བོད་རིགས་མི་དམངས་སྤྱི་ལ་ཡོད་པའི་འདུ་ཤེས་ཀྱི་
འཛིན་སྟངས་ཤིག་དང་མཛེས་དཔྱོད་ཀྱི་ལྟ་བ་ཞིག་རེད། ང་ཚོས་དེ་ལ་བརྟེན་ནས་མི་རིགས་རང་གི་དགའ་ཁ་
འཁྱེར་ཕྱོགས་དང་འཚོ་བའི་རོལ་སྟངས་སོགས་ལ་ཞིབ་འཇུག་བྱས་ཆོག་པ་རེད།
དེ་ཡང་། གླིང་གེ་སར་རྒྱལ་པོ་དེ་མི་མངོན་དབྱིངས་ནས་བཞུགས་ཏེ། དགྲ་བླ་ཝེར་མའི་ཚུལ་གྱི་གསོལ་
མཆོད་ཞུ་མཁན་རྣམས་ལ་ཁ་འཛིན་དང་རྒྱབ་རྟེན་བྱེད་པ་འདི་ནི་ད་ལྟ་ང་ཚོས་ཤོད་བཞིན་པའི་མཛེས་དཔྱོད་ཀྱི་
ཁྱད་ཆོས་གཙོ་བོ་དེ་ཡིན། གལ་ཏེ་སུ་ཞིག་གིས་གླིང་གེ་སར་རྒྱལ་པོའི་ཐུན་མོང་མ་ཡིན་པའི“དངོས་གྲུབ”ཁས་མི་
ལེན་ན། དེ་ནི་ང་ཚོས་ད་ལྟ་བཤད་བཞིན་པའི“མཛེས་དཔྱོད”འདི་ལས་རིང་དུ་གོལ་བ་ཡིན་ནོ། རྒྱུ་མཚན་འདི་
ལ་བརྟེན་ནས་ང་ཚོར་འདི་ལྟ་བུའི་མཛེས་དཔྱོད་ཀྱི་ལྟ་བ་ཞིག་ཆགས་པ་རེད། དཔེར་ན། གླིང་གེ་སར་རྒྱལ་པོ་དེ་
ནམ་མཁའི་དབྱིངས་སུ་རྒྱུ་བའི་ངང་ཚུལ་དང་དོག་མོ་ས་རུ་རྒྱུ་བའི་ངང་ཚུལ་ཀྱང་ཕན་ཚུན་མཚུངས་པ་མིན་པར་སོ་
སོར་སྣང་བ་ནི་མཛེས་དཔྱོད་ཀྱི་ལྟ་བ་དང་ཁྱད་ཆོས་ཀྱི་དཔེར་མཚོན་ཞིག་ཡིན་ཏེ། «སེང་ཆེན་ནོར་བུ་དགྲ་
འདུལ་ལ་བསྟོད་བསྐུལ་འདོད་གསོལ་བསམ་དོན་ལྷུན་གྲུབ》ལས“ཀྱེ། ནམ་མཁའི་དབྱིངས་སུ་རྒྱུ་ཙ་ན། གཡུ་
• 46 •



འབྲུག་སྔོན་མོ་རྟ་རུ་ཞོན། གཟའ་དང་རྒྱུ་སྐར་རོལ་དུ་ཁྲིད། ལྷོ་སྤྲིན་སྟུག་པོའི་གཡང་གཞི་ཆགས།། ཉི་མ་ཟླ་
བའི་མིག་གིས་བལྟ།། ཁ་རླངས་ན་བུན་སྤྲིན་ཏུ་འཁྲིགས།། ང་རོ་འབྲུག་གི་གད་རྒྱང་ཅན། གཡས་ན་བ་དན་
དཀར་པོ་དང་། གཡོན་ན་གློག་གི་ཞགས་པ་འཛིན། སྲིད་གསུམ་ཁྱབ་པའི་མཐུ་བོ་ཆེ།། དྲེགས་པ་སྡེ་བརྒྱད་
བྲན་དུ་བཀོལ། བསང་དང་བདུད་རྩིའི་སྐྱེམས་ལ་དགའ།། ཀི་ལ་འདུ་ཞིང་བསྲོ་ལ་དགྱེས།། .. ..”0ཞེས་
སོགས་གསུང་སྟེ། གླིང་གེ་སར་རྒྱལ་པོ་དེ་ནམ་མཁའི་ཁམས་ལ་རྒྱུ་བའི་ཚེ། གཡུ་འབྲུག་སྔོན་མོ་ཞིག་བཅིབ་སྟེ།
གཟའ་སྐར་རོལ་དུ་ཁྲིད་ནས་ནམ་མཁའི་ཁམས་ཀྱི་ཁྱད་ཆོས་སྣ་ཚོགས་ལ་མངའ་བརྙེས་པའི་རང་དབང་ཅན་ཞིག་
ཏུ་ཞིབ་འབྲི་བྱས་ཤིང་། དེ་མིན་ས་རུ་རྒྱུ་བའི་ཚེའང“ཧི། ས་གཞིའི་ཁྱོན་ལ་རྒྱུ་བའི་ཚེ། འཇིག་བྱེད་བསྐལ་
བའི་མེ་རླུང་འཁྲུགས། ཕྱག་ན་ལྕགས་གཞུ་ལྕགས་མདའ་འགེངས།། བདུད་དགྲའི་སྲོག་གི་གནད་ལ་འདེབས།།
ཆོས་སྐྱོང་སྡེ་བརྒྱད་བྲན་བཞིན་འདུ།། སྲིད་གསུམ་སྤྲུལ་པའི་དམག་གིས་གང་། ཀུན་ཀྱང་མི་བཟད་ཁྲོ་གཏུམ་
འབར། ཀི་བསྭོ་ཆ་སྒྲ་དེ་རི་རི། དགྲ་ཤ་ཟ་ཞིང་དགྲ་ཁྲག་འཐུང་། ཤ་ལ་རྔམ་ཞིང་གསོད་ལ་ཧུར། དམ་
ཉམས་སྲོག་ལ་རྒྱུགས་པའི་དཔུང་། མཆོད་དོ་བསྟེན་ནོ་མཐུ་བོ་ཆེ།། དམ་ལྡན་བདག་གི་དགྲ་ལྷ་མཛོད།།”0
ཅེས་སོགས་ཀྱིས་གླིང་གེ་སར་རྒྱལ་པོ་དེ་ས་གཞིའི་ཁམས་ལ་རྒྱུ་བའི་ཚེ། འཇིག་རྟེན་པའི་ལུགས་ཀྱི་ཉམས་སྣང་
གཞིར་བྱས་ཐོག དྲག་པོའི་རོལ་བ་བསམ་གྱིས་མི་ཁྱབ་པས་གང་ལ་གང་འདུལ་གྱི་མཛད་རྣམ་སྐྱོང་བ་སོགས་ཕྲ་
ཞིང་ཞིབ་པར་ཞིབ་འབྲི་བྱས་པ་འདིས“མཛེས་དཔྱོད”ཀྱི་ཆ་ལ་གཞན་ལས་ལྷག་པའི་རྐང་སྟེགས་མཐོན་པོ་ཞིག་
གམ། གཟི་བྱིན་གསར་བ་ཞིག་བསྣན་ཡོད། སྤྱིར་བཤད་ན“མཛེས་དཔྱོད”ནི་མི་རིགས་སོ་སོར་རང་རང་གི་
འདུ་ཤེས་འཛིན་སྟངས་ཀྱི་ཆ་ནས་གྲུབ་པའི་བསམ་བློའི་རྒྱགས་ཕྱེ་ཞིག་ཡིན་ལ། གོང་གི་འདི་ལྟ་བུ་ནི་ང་ཚོ་མི་
རིགས་རང་གི་ཐུན་མོང་མ་ཡིན་པའི“སེམས་ཀྱི་རོལ་རྩེད”ཅིག་ཀྱང་རེད། གླིང་གེ་སར་རྒྱལ་པོའི་གསོལ་མཆོད་
ལ་མཚོན་ན། “མཛེས་དཔྱོད”ཀྱི་ཆ་ནས་ད་དུང་བསྔོགས་འདོན་དང་ཞིབ་འཇུག་བྱེད་རྒྱུ་ཧ་ཅང་མང་པོ་ཡོད་ལ།
“མཛེས་དཔྱོད”འདི་རིགས་མཐར་གཏུགས་ན་གསོལ་མཆོད་ཀྱི་བསམ་བློའི་རང་བཞིན་དང་འོ་ཆུ་ལྟར་འདྲེས་
ཡོད་པས་ཆེས་ཡན་གར་བ་ཞིག་ཏུ་གཏན་ནས་བརྗོད་ཐབས་མེད། ཡིན་ནའང་། “མཛེས་དཔྱོད”ཀྱི་ཐུན་མོང་
མ་ཡིན་པའི་ཁྱད་ཆོས་ཀྱི་སྟེང་ནས་གོང་གི་གཏམ་གླེང་འདི་དག་ལ་འགལ་བ་མེད་པར་བསམ།
(2)རྗོད་བྱེད་ཀྱི་ཆ་ནས་རོལ་དབྱངས་ཀྱི་སྒྱུ་རྩལ་ཁྱད་ཆོས་ལྡན།
ཚང་མས་ཤེས་གསལ་ལྟར། རྩོམ་རིག་བརྩམས་ཆོས་ཞེས་པ་ནི་རྗོད་བྱེད་ཚིག་གི་སྦྱོར་བ་ལ་བརྟེན་ནས་སྤྱི་
ཚོགས་འཚོ་བ་མཚོན་པའམ་རྩོམ་པ་པོའི་བསམ་བློ་དང་བརྩེ་དུང་སྟོན་ཐུབ་པའི་སྒྱུ་རྩལ་གསར་རྩོམ་སྤྱི་ལ་ཟེར་ཞིང་།
སྐད་ཆ་ནི་རྩོམ་རིགས་འགྲུབ་བྱེད་ཀྱིམ་ལག་གཙོ་བོ་ཞིག་ཡིན། སྤྱིར་སྐད་ཆ་ལ་རོལ་དབྱངས་ཀྱི་སྒྱུ་རྩལ་ཁྱད་ཆོས་
ཡོད་པར་ཁས་ལེན་རྒྱུ་དེའང་ཧ་ཅང་དཀའ་མོ་ཞིག་ཡིན། དེར་བརྟེན་ང་ཚོས་དམིགས་བསལ་གྱི་ཚོར་བ་དང་མྱོང་
སྣང་གི་སྒོ་ནས་གླིང་གེ་སར་རྒྱལ་པོའི་གསོལ་མཆོད་ཀྱི་རོལ་དབྱངས་རང་བཞིན་དང་དེའི་སྒྱུ་རྩལ་ཁྱད་ཆོས་ལ་དབྱེ་
ཞིབ་བྱས་མི་ཆོག་པ་གང་ཡང་མེད།།
དེ་ཡང་གླིང་གེ་སར་རྒྱལ་པོའི་གསོལ་མཆོད་མང་ཆེ་བ་ཚིགས་སུ་བཅད་ཡོད་པས་དེའི་རོལ་དབྱངས་རང་
བཞིན་གྱི་ཆ་ནས་ཀྱང«མེ་ལོང་མའི»སྒྲ་རྒྱན་གྱི་ཁྱད་ཆོས་གསལ་པོར་ཐོན་ཡོད། དཔེར་ན། «ཝེར་མའི་ལྷ་
•47.



བསང་རིང་མོ་དགྲ་བླའི་དཔའ་གླུ»ལས“སྐུ་རྗེ་འཛམ་གླིང་གེ་སར་ཁོང་། དུས་ད་ལྟ་དགྲ་འདུལ་དམག་དཔོན་
ཚུལ། དབུ་དར་འཕྲུ་དགུང་དུ་ལམས་སེ་ལམ། ཆོས་སྐྱོང་སྲུང་མའི་ཟི་ར་ཁོལ། དར་འཕྲུ་སྙན་སྒྲ་ཐགས་སེ་
ཐག མ་མཁའ་འགྲོའི་གར་སྟབས་ཁྲིགས་སེ་ཁྲིག། དབུ་རྨོག་དཀར་འོད་ཟེར་ལམས་སེ་ལམ།། དགྲ་བླའི་ཁ་ཕོ་
ཐམས་སེ་ཐམ༎ ཁྲབ་འབུམ་ཡེའི་རྒྱུན་ཐག་སྤུངས་སེ་སྤུང་། ཝེར་མའི་དམག་དཔུང་ཁྲིགས་སེ་ཁྲིག སྐེད་མདོ་
དྲུག་འཁོར་གསུམ་ཤ་ར་ར།། ཁྲག་འཐུང་བཤུད་སྒྲ་ཉི་ལི་ལི།། རྟ་འདོ་བའི་རྒྱུག་འདུར་ཤ་ར་ར། བཀའ་སྡོད་ཀྱི་
བྲོ་གར་ཤགས་སེ་ཤག” ཅེས་དང་། «བསེ་རུ་འོད་ལྡན་དཀར་པོའི་ཟབ་གསང་སྙན་རྒྱུད་ཤོག་དྲིལ་མ»ལས
“བདེ་དྲོད་གཟི་འབར་ཡ་ལ་ལ༔ སྨན་སྤོས་དྲི་བཟང་ཐུ་ལུ་ལུ༔ འཇའ་སྤྲིན་མེ་ཏོག་ཐོ་ལོ་ལོ༔ ” ཞེས་དང་།
“ཕ་ཁྱེད་ལ་མི་དྲི་སུ་ལ་དྲི༔ བུ་ང་ལ་མི་གསུང་སུ་གསུང༔ བར་སྣང་འཇའ་དང་འོད་ཀྱིས་གང༔ བརྡའ་
དང་རོལ་མོ་ཁྲོ་ལོ་ལོ༔ གར་དང་རྣམ་འགྱུར་ཤིགས་སེ་ཤིག༔ ཕོ་རྒྱུད་གཟི་འབར་ཡ་ལ་ལ༔ མོ་རྒྱུད་མཛེས་
འཛུམ་ལྷབས་སེ་ལྷབ ” ཅེས་ཚིགས་བཅད་ཀྱི་དབྱངས་འགྲོས་ལ་ལམས་སེ་ལམ་དང་ཐགས་སེ་ཐག ཁྲིགས་
སེ་ཁྲིག སྤུངས་སེ་སྤུངས་སོགས་དང་། ཤ་ར་ར། ཉི་ལི་ལི། ཡ་ལ་ལ་སོགས་སྒྲ་རྒྱན་གྱི་སྒྱུ་རྩལ་བསྣན་པས་ཁ་
གསལ་ཞིང་གོ་བདེ་བའི་རང་སྟེང་གི་ཐུན་མོང་མ་ཡིན་པའི་ཁྱད་ཆོས་ཤིག་མངོན་པར་ཐོན་ཡོད། ཚིགས་བཅད་མ་
ཟད་གསོལ་མཆོད་ཀྱི་ལྷག་མའི་སྐོར་ལའང་གྱེར་འདོན་བྱས་ཆོག་པའི་རང་གི་ཁྱད་ཆོས་ཤིག་ཡོད་དེ་དཔེར་ན།
«གསོལ་མཆོད་ཕྲིན་ལས་མྱུར་འགྲུབལས“ཧོ་དགོངས་སུ་གསོལ་ལོ། ཧོ་དགོངས་སུ་གསོལ་ལོ། རང་བཞིན་སྐྱེ་
མེད་ཆོས་ཀྱི་དབྱིངས་ལས། རྣམ་རོལ་འགག་མེད་ཐུགས་རྗེའི་རྩལ་སྣང་། རྒྱལ་དབང་མཚོ་སྐྱེས་རྡོ་རྗེ་དང་རིགས་
གསུམ་ཞི་ཁྲོའི་སྒྱུ་འཕྲུལ་གཅིག་ཏུ་འདུས་པ། གེ་སར་སྐྱེས་བུ་ཆེན་པོ་རིག་འཛིན་ནོར་བུ་དགྲ་འདུལ། སངས་
རྒྱས་ཀུན་གྱི་ངོ་བོ། ཡི་དམ་ཞི་ཁྲོའི་ཁྱབ་བདག མ་མོ་མཁའ་འགྲོའི་ཚོགས་རྗེ། ཆོས་སྐྱོང་སྲུང་མའི་གཙོ་བོ།
ནོར་ལྷ་རྒྱ་མཚོའི་སྙིང་ནོར། དགྲ་བླ་ཡོངས་ཀྱི་རྒྱལ་པོ། ཝེར་མ་ཡོངས་ཀྱི་སྲོག་སྙིང་།”@ ཞེས་དང“རྡོ་རྗེའི་རྐྱང་
རྒོད་ཕེར་པོ་ལ་ཆིབས་ནས་བར་སྣང་ཁམས་སུ་རྒྱུ་བ། ཀི་ལ་འདུ་ཞིང་བསྲོ་ལ་དགྱེས་པ། ཆད་ལ་བཙན་ཞིང་ཆོས་
ལ་བརྩི་བ། ཕྱག་གཡས་སྦ་ལྕག་བསམ་པའི་དོན་འགྲུབ་པ་ལས་དགོས་འདོད་ནོར་བུའི་ཆར་བ་འབེབས་པ་
གཡོན་པའི་མདུང་མོ་ཁམས་གསུམ་དགྲ་འདུལ་ལ་དགྲ་བླའི་བ་དན་གཡོ་བ། སྐུ་ལ་དགྲ་བླའི་སྐུ་ཆས་ཡོངས་སུ་
རྫོགས་པ།”6ཞེས་པའམ། ཡང་ “ཧོ། རེས་འགའ་མ་ངེས་རྫུ་འཕྲུལ་གྱི་རོལ་བ་ཅན། གནམ་ས་བར་སྣང་གི་
ཁྱོན་ཀུན་ཏུ་རྒྱུ་ཞིང་། རབ་འབྱམས་ཕྲིན་ལས་ཀུན་ལ་མངའ་དབང་འབྱོར་བ། བསམ་པ་ཙམ་གྱིས་དངོས་གྲུབ་
སྩོལ་བ། བོས་པ་ཙམ་གྱིས་གློག་ལྟར་གཡོ་བ། བསྒྲུབས་པ་ཙམ་གྱིས་དམ་ལ་འདུ་བ། བསྐུལ་བ་ཙམ་གྱིས་ལས་ལ་
རྒྱུ་བ། སེང་ཆེན་རྡོ་རྗེའི་དགྲ་བླ་ཝེར་མའི་དམག་དཔུང་རྣམས་ལ་ཕྱི་ནང་གསང་བའི་མཆོད་སྤྲིན་ཡེ་ཤེས་བདུད་
རྩི་དམ་པ་ཀུན་ཏུ་བཟང་པོའི་རྣམ་རོལ་ལས་བྱུང་བ་དག་གིས་མཆོད་དོ། མངའ་གསོལ་ལོ། གཟེངས་བསྟོད་དོ།
ཐུགས་དམ་བསྐོང་ངོ་། དཔའ་སྐྱེམས་འབུལ་ལོ། ཉམས་པ་བཤགས་སོ། དགྱེས་པ་བསྐྱེད་དོ། ཐུགས་དམ་
བསྐུལ་ལོ།” ཞེས་པ་ལ་སོགས་པའི་རྩོམ་ལུས་དེ་ལྷུག་མའི་གྲས་སུ་གཏོགས་ནའང་། དེ་ལ་རང་གི་ཐུན་མོང་མ་
ཡིན་པའི་གྱེར་འདོན་རང་བཞིན་གྱི་རོལ་དབྱངས་ཤིག་ཡོད་པ་དེ་ནི་སྤྱིར་བཏང་གི་ལྷུག་མ་དང་གཏན་ནས་མི་འདྲ།
དེའི་རྒྱུ་མཚན་ནི། བསང་མཆོད་དང་གསོལ་མཆོད་ཀྱི་སྐོར་འདི་ལ་དགོས་དབང་གིས་གྱེར་དབྱངས་ཅན་དུ་བྱས་
• 48 •



ཡོད་པས་ཡིན་ལ། ད་ལྟའི་རང་མོས་སྙན་ངག་གི་དབྱངས་འགྲོས་དང་ཕལ་ཆེར་ཕྱོགས་མཚུངས་ཡིན། ལྷུག་མ་
ཐམས་ཅད་གྱེར་འདོན་བྱེད་ཐབས་མེད་ལ། བསང་མཆོད་དང་གསོལ་མཆོད་ཀྱི་སྐོར་སྐད་གསེང་མཐོན་པོས་
གྱེར་འདོན་བྱས་ཆོག་པའང་གཙོ་བོ་རྒྱུ་མཚན་འདི་འདྲ་ཞིག་ལ་ཐུག་པ་ཡིན། སྤྱིར་བཏང་དུ་སྐད་ཆ་ནི་གདོད་མ་
ནས་རོལ་དབྱངས་ཤིག་ཡིན་མོད། དེ་ལ་བཤུ་སྦྱངས་བྱས་ཚེ། རོལ་དབྱངས་དེའི་ནང་ནས་ང་ཚོས་ད་དུང་རོལ་
དབྱངས་གཞན་པ་རྙེད་ཐུབ། ང་ཚོས་གོང་དུ་བཤད་པའི་གསོལ་མཆོད་ཀྱི་རོལ་དབྱངས་རང་བཞིན་ནི་སྤྱིར་
བཏང་གི་སྐད་ཆ་སྤྱི་བམ་པ་ཙམ་ལ་གོ་བ་མིན་པར་བཤུ་སྦྱངས་བྱས་ནས་རྙེད་པའི་རོལ་དབྱངས་དེ་ལ་གོ་བ་ཡིན།
གཏམ་ལྷག་མ།
རང་རེའི་བོད་ལ་གནའ་སྔ་མོ་ནས་བཟུང་འོད་སྟོང་འབར་བའི་རིག་གནས་ཡོད་ཅིང་། དེ་འཛིན་སྐྱོང་
སྤེལ་གསུམ་བྱེད་པའི་ཐད་ལའང་མི་རིགས་རང་སྟེང་ནས་འཇོག་འོས་པའི་གྲུབ་འབྲས་ངེས་ཅན་ཞིག་བཞག་ཡོད།
ལྷག་པར་དུ་ད་ལྟ“བོད་རིག་པ”ཞེས་འཛམ་གླིང་ཡོངས་སུ་རླུང་ལྟར་གྲགས་བཞིན་པའི་དུས་འདིར། ཚང་མས་
ཡོད་པོས་བརྒྱ་འབུལ་སྟོང་འབུལ་དང་མེད་པོས་མེ་ཏོག་ཆར་འབུལ་གྱི་ཚུལ་གྱིས་རིག་གཞུང་དཔྱད་རྩོམ་སྣ་ཚོགས་
སྤེལ་མུས་སུ་མཆིས་པས་ན། ཁོ་བོས་ཀྱང་རང་གི་བློ་གྲོས་དང་རྣམ་དཔྱོད་ཀྱི་རྩལ་ལ་མ་བལྟས་པར་གླིང་གེ་སར་
རྒྱལ་པོའི་གསོལ་མཆོད་སྐོར་གང་དྲན་དྲན་དུ་སྨྲས་པ་ཡིན། སྤྱིར་གླིང་གེ་སར་རྒྱལ་པོའི་གསོལ་མཆོད་ནི་རིག་
གཞུང་ཁྱབ་ཁོངས་ནས་བཤད་ནའང་འདྲ། དབྱངས་སྲོལ་ཁྱབ་ཁོངས་ནས་བཤད་ནའང་འདྲ། དོན་ཟབ་ཅིང་
རྒྱ་ཆེ་ལ་ནང་དོན་ཕུན་སུམ་ཚོགས་པས། ང་ཚོས་ཕྱོགས་གཅིག་ནས་གླིང་གེ་སར་ལ་ཞིབ་འཇུག་དང་། ཕྱོགས་
གཞན་ཞིག་ནས་བོད་མི་རིགས་ཀྱི་ཐུན་མོང་མ་ཡིན་པའི་སེམས་ཁམས་ཀྱི་གྲུབ་ཚུལ་དང་འཚོ་བའི་རོལ་སྟངས་
སོགས་ལའང་ཞིབ་འཇུག་བྱས་ཆོག་པ་སྨོས་ཅི་དགོས། ཡིན་ནའང་། ད་རེག་བར་དུ་གཙོ་བོ《གླིང་གེ་སར་རྒྱལ་
པོའི་སྒྲུང》ལ་ཞིབ་འཇུག་བྱེད་མཁན་མ་གཏོགས་གེ་སར་གྱི་གསོལ་མཆོད་དང་གཡང་འགུག པྲ་སྒྲུབ་སོགས་ལ་
ཞིབ་འཇུག་བྱས་པ་ཧ་ཅང་ཉུང་པས། ཁོ་བོས་དཔྱོད་རྩོམ་འདི་ནི་ཐོག་མའི་གླེང་གཞིའི་ཚུལ་དུ་ཕུལ་བ་ལགས་ན་
ཤེས་ནས་སྨྲ་བའི་བློ་ལྡན་དག་གིས་དགོངས་འཆར་ལྷུག་སྩོལ་གནང་བར་སྙིང་ཐག་པ་ནས་ཐུགས་རྗེ་ཆེ་ཞུས་པ་ཡིན།།
་
མཆན་འགྲེལ།
D«ཧོར་གླིང་གཡུལ་འགྱེད》མཚོ་སྔོན་ལྕགས་པར་མ། །
(3«ཁྲ་དགེ་སློང་ཚུལ་ཁྲིམས་དར་རྒྱས་ཀྱི་གསུང་རྩོམ་གཅེས་བསྒྲིགས་བཞུགས་སོ» མཚོ་སྔོན་ལྕགས་པར་མའི་
P. 102-103
(56)གོང་དང་མཚུངས།
24)8(9d04)d2d8090506 «གླིང་གེ་སར་རྒྱལ་པོའི་གསོལ་མཆོད་སྐོར་ཕྱོགས་བསྒྲིགས» སི་ཁྲོན་
མི་རིགས་དཔེ་སྐྲུན་ཁང་གི་པར་མ།
(རྩོམ་སྒྲིག་འགན་ཁུར་བ། བཀྲ་ཤིས་ཚེ་རིང་།)
• 49 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
ཏུན་ཧོང་བྲག་ཕུག་གི《བོད་ཀྱི་སྨན་དཔྱད་ཤོག་དྲིལ》ལས་གསོ་རིག་
ལོ་རྒྱུས་ཀྱི་རིན་ཐང་སྐོར་གླེང་བ།
ཧོན་ལོ་ལིས་བརྩམས། འབུམ་ཁོས་བསྒྱུར།
（ཀན་ལྷོ་བོད་ཀྱི་གསོ་རིག་ཞིབ་འཇུག་ཁང་། ཀན་སུའུ། གཙོས། 747000)
[ནང་དོན་གནད་བཤུས] ཏུན་ཧོང་གཏེར་ཡིག་ལས་བོད་ཀྱི་སྨན་དཔྱད་སྐོར་འཁོད་པའི་ཤོག་དྲིལ་དེ་དག་ནི་འཛམ་གླིང་སྤྱིའི་
གསོ་རིག་ལོ་རྒྱུས་ཐད་ཀྱི་རིག་དངོས་དཔེ་མེད་པ་ཞིག་ཏུ་སྣང་ལ། དེར་ནང་དོན་ཕུན་སུམ་ཚོགས་པ་ལས་གཞན། ད་དུང་ཚན་
རིག་གི་ལུགས་དང་མཐུན་ཞིང་བོད་ཀྱི་གསོ་བ་རིག་པ་དེ་རང་མལ་ནས་བརྡོལ་བའི་དན་རྟགས་ཤིག་ཀྱང་ངོ༌།
[བརྡ་ཆད་གཙོ་བོ] ཏུན་ཧོང་། བོད་ཀྱི་གསོ་རིག རིན་ཐང་།
[དཔེ་དེབ་དབྱེ་རྟགས]R09 [ཡིག་ཚང་མཚོན་བྱང]B [རྩོམ་གྱི་སྒྲིག་ཨང]10029117(1999)01-50-09
---
ཉེ་བའི་ལོ་དུ་མའི་ནང༌། ཧྥ་རན་སི་རྒྱལ་ཁབ་ནས་དཔེ་སྐྲུན་བགྱིས་ཤིང་པཱ་ལི་རྒྱལ་ཁབ་དཔེ་མཛོད་ཁང་དུ་
བསྡུ་ཉར་བྱས་ཡོད་པའི་དུས་རབས་གོང་མའི་མཇུག་ལ་ཧྥ་རན་སི་བ་པོ་ཞི་ཧོ་ནས་གཙང་བཅོམ་ཀུན་འཕྲོག་བྱས་པ་
རྣམས་རྒྱལ་ཁབ་དེ་ལ་བསྐྱལ་བའི་འཛམ་བུའི་གླིང་གི་གཅེས་ནོར་ཡིན། རང་རྒྱལ་ཏུན་ཧོང་མུ་ཀོ་བྲག་ཕུག་གི་ཕུག་
ཕྲན་བཅུ་བདུན་པ་སྟེ། གཏེར་སྦས་ཕུག་པར་གཏེར་དུ་སྦས་པའི་ཐུ་བྷོད་དུས་སྐབས་ཀྱི་བོད་ཡིག་ཁག་ཅིག་པར་དུ་
བརྒྱབ་སྟེ་པར་སྐྲུན་བྱས། དེའི་ནང་དུ་བོད་ཡིག་གི་གནའ་བོའི་ཡིག་རིགས་ཀྱི་ཤོག་དྲིལ་མི་ཉུང་བ་ཞིག་མཆིས་ལ།
གནའ་བོའི་བོད་ཀྱི་གསོ་རིག་གི་ཤོག་དྲིལ་ཁ་ཤས་ཀྱང་ཚུད་འདུག ད་ལྟ། ཤོག་དྲིལ་འདི་དག་བོད་ཀྱི་སྐད་ཡིག་
ལ་མཁྱེན་རྒྱ་ཡངས་པའི་ཆེད་གཉེར་མཁས་དབང་ཝང་ཡོ་སོགས་ཀྱིས་རིམ་པར་སྒྱུར་བཞིན་ཡོད་དེ། འདི་ནི་བོད་
མི་རིགས་ཀྱི་ལོ་རྒྱུས་ལ་ཞིབ་འཇུག་དང༌། ཁྱད་པར་གནའ་བོའི་བོད་ཀྱི་གསོ་རིག་གི་ལོ་རྒྱུས་ཀྱི་ཞིབ་འཇུག་ཐད་
རིན་ཐང་ལྡན་པའི་དཔྱད་གཞིའི་རྒྱུ་ཆ་གལ་ཆེན་ཞིག་ཡིན་པར་གདའ། ཡིག་རིགས་འདི་དག་བསྒྱུར་བ་དང་པར་
སྐྲུན་བྱས་པས། མེས་རྒྱལ་གྱི་གསོ་བ་རིག་པའི་ཤུལ་བཞག་རྒྱུ་རྫས་འཛིན་སྤེལ་མཐོར་འདེགས་བྱེད་པར་ཕན་
འབྲས་ཐོན་ཐུབ་པ་མ་ཟད། རྒྱལ་ཁབ་ཕྱི་ནང་དུའང་ཤུགས་རྐྱེན་ཅུང་ཆེ་བ་ཞིག་འཇོག་ཐུབ་བོ། །
ཤོག་དྲིལ་འདིར་སྔོན་ཆད་བསྒྲིགས་པའི་ཨང་གྲངས་ནིP.T. 1057ཡིན་ལ་འདི་ལ་མཚན་བྱང་མེད་སྟབས་
[རྩོམ་འབྱོར་ཉིན] 1998 -12-22
[རྩོམ་པ་པོ་ངོ་སྤྲོད] འབུམ་ཁོ། (1969 - )ཀན་སུའུ་བསང་ཆུ་རྫོང་གི་མི། སྨན་པ་བཀའ་བཅུ་བ། བོད་ཀྱི་གསོ་རིག་གི་
གཞུང་ལ་ཞིབ་འཇུག་དང་ནད་བཅོས་ལག་ལེན་བྱེད་མུས་སུ་མཆིས།
• 50 •



ང་ཚོས་ས་འོག་ནས་ཐོན་པའི་གནའ་བོའི་སྨན་ཡིག་ལ་མིང་འདོགས་ཚུལ་གྱི་སྲོལ་ལྟར། ཤོག་དྲིལ་འདི་ལ་གནས་
སྐབས་སུ《ཏུན་ཧོང་བྲག་ཕུག་ནས་ཐོན་པའི་བོད་ཀྱི་སྨན་དཔྱད་ཤོག་དྲིལ》ཞེས་པའི་མིང་འདོགས་ཁུལ་བྱས་ཡོད།
(གཤམ་དུ་དེར《བོད་ཀྱི་སྨན་དཔྱད་ཤོག་དྲིལ》ཞེས་པའི་བསྡུས་མིང་བཏགས་ནས་འབྲི་རྒྱུ་ཡིན།)
ཕུན་སུམ་ཚོགས་པའི་ནང་དོན།
《བོད་ཀྱི་སྨན་དཔྱད་ཤོག་དྲིལ»གྱི་ཡིག་འབྲུ་ནི་བཞི་སྟོང་ལྷག་ཙམ་ལས་མེད་ལ(རྒྱ་ཡིག་ཏུ་བསྒྱུར་བའི་ཡིག་
གྲངས་ལྟར་ན）ཡིག་ཟོར་ཡང་རིང་པོ་མེད་མོད། འོན་ཀྱང་དེར་ཚུད་པའི་ནང་དོན་ནི་རྒྱ་ཆེ་ཞིང་ཕུན་སུམ་ཚོགས་
པ་ཞིག་ཡིན། དེའི་ཁྲོད་ནད་ཐོག་གི་སྡེ་ཁག་སོ་སོ་དང་། བརྟག་པའི་ཐབས། སྨན་རྫས། སྨན་གྱི་འདུལ་ཐབས།
ནད་ཀྱི་རྒྱུ་རྐྱེན་དང་གནས་ལུགས་ནད་གཞི། བཅོས་པའི་ཐབས་སོགས་ནང་དོན་མང་པོ་ཞིག་འདུས་ཡོད་སྟབས།
དེ་ནི་གནའ་བོའི་བོད་ཀྱི་གསོ་རིག་གི་ནད་ཐོག་ལག་ལེན་གྱི་ལག་དེབ་ཅིག་རེད་ཅེས་བརྗོད་མི་ཆོག་པ་ག་ལ་སྲིད།
(དང་བོ)ནད་ཐོག་སྡེ་ཁག་སོ་སོའི་ནང་དོན་གྱི་སྐོར་ལ། 《བོད་ཀྱི་སྨན་དཔྱད་ཤོག་དྲིལ》གྱི་ནང་དུ་ནད་
རིགས་སོ་སོ་དང་། ནད་རྟགས་སྣ་ཚོགས་བསྡོམས་པས49འདུས་ཡོད་ཅིང༌། དེ་རུ།
ཁོང་ནད་ཀྱི་ཁོངས་སུ་གཏོགས་པ་ནི། སྙིང་ཁ་ན་བ། གློ་ནད(གློ་རུལ)། ཆང་བཏུང་དྲགས་པ ( ཆང་
གིས་བཟི་བ)། ཕོ་བ་ན་བ། མཆིན་པ་སྐྲངས་པ། ཟས་དུག་ཕོག་པ། རོ་སྟོད་ན་བ། གཅིན་པ་འགག་པ།
མཆུ་ཏོ་གས་པ། མཆིལ་མ་འཕེལ་བ། ལྕེ་ལྕི་ཞིང་འགུལ་དཀའ་བ། རླིག་རླུགས། བྲང་ཁ་མི་བདེ་བ། དུག་ཕོག་
པ། མཆིན་པ་ན་བ། གླང་ཐབས། རྐེད་པ་ན་བ། སྐྱིགས་བུ་བཏང་དྲགས་པ། ཟ་འཕྲུག་ལངས་པ། སབ་སུབ་
ཀྱི་བཏབ་པ། སྒྲེགས་པ་འོང་བ་མང་བ། ཕོ་བ་སྦོ་བ་སོགས་རིགས22ཡོད།
ཕྱི་བཅོས( པགས་ནད་དང་མེས་འཚིག་སོགས་ཀྱང་ཚུད་ཡོད) ཀྱི་ཁོངས་སུ་གཏོགས་པ་ནི། མདའ་དུག་
ཅན་ཕོག་པ། སྨེ་བ། འཛེར་བ། གཡན་པ། མེས་འཚིག་པ། ཤུ་བ་ཆུ་སེར་ནད། རྒྱུ་མ་ཆད་པ། མཆིན་པ་
གྲུམ་པ། མྱི་བར་ལངས་པ། ཀླད་པའི་རུས་ཆག མིད་པ་འགག་སྟེ་ན་བ། ཁྲག་ཤོར་བ། ལྷ་གོར་སོགས་རིགས་
13ཡོད། །
དབང་ལྔའི་སྡེ་ཁག་གི་ཁོངས་སུ་གཏོགས་པ་ནི། ཉའི་གྲ་མ་མིད་པར་ཟུག་པ། སོ་རྩ་རྩ་ངན། སོ་སྲིན། སོ་
ནད། ལྐོག་མ་ན་བ། སྐད་རེབས། ལྷ་ཡར། མ་མགུལ་ན་བ་སོགས་རིགས8ཡོད།
མོ་ནད་ཀྱི་ཁོངས་སུ་གཏོགས་པ་ནི། བུ་དང་ཤ་མ་བཏགས་པ། བཙའ་རོགས་བྱས་པ། མངལ་སྐམ་པ(ཟླ་
མཚན་ཆད་པ)། མངལ་འབུ་ཆུང་ངུ་ཡོད་པ་བཅས་རིགས4ཡོད།
གཅིན་ཟགས་སྡེ་ཁག་གི་ཁོངས་སུ་གཏོགས་པ་ནི། རོ་ཙ་ཉམས་པའོ།
བྱིས་པའི་སྡེ་ཁག་གི་ཁོངས་སུ་གཏོགས་པ་ནི། བྱིས་པའི་གཅིན་འགགས་པ་སོགས་ཡོད་དོ།།
（གཉིས་པ)སྨན་རྫས་ཀྱི་ནང་དོན་སྐོར། 《བོད་ཀྱི་སྨན་དཔྱད་ཤོག་དྲིལ》དུ་བེད་སྤྱོད་བྱས་པའི་སྨན་རྫས་
ནི་ཧ་ཅང་མང་སྟེ། ཁྱོན་ཡོངས་སུ་སྦྱོར་སྡེ53ཡོད་པའི་ཤོག་དྲིལ་འདིའི་ནང་དུ་སྔོ་སྨན་དང༌། སྲོག་ཆགས་ཀྱི་སྨན།
ས་རྡོའི་སྨན་དང་རྒྱུ་ཆ་དེ་དག་ལས་གྲུབ་པའི་སྨན་རྫས་དག་སྨན་བྱས་པ་སོགས་ཕལ་ཆེར་རིགས 133ཡས་མས་
འདུས་ཡོད། དེའི་ནང་དུ།
སྲོག་ཆགས་ཀྱི་སྨན་རིགས། འདི་ལ་གྲངས་ཀ་བླངས་ན་ཕྲུམ། སྦྲུལ་ཚིལ། སྦྲུལ་ཤ་ར་ཚིལ། རྒྱུ་སྲམ་གྱི་
མཆིན་པ། ཁྱི་པགས། ཁུ་བྱུག་ཕོ། ཐི་བ་ཕོ། ཕུབ་ཤུད་ཕོ། མཆིལ་བ་ཕོ། སྨིགས་བུ་ཕོ། ཤའི་མཇུག་རུས། །
· 51 •



རྐྱང་ཞུགས་པའི་རུས་པ། ཤ་བའི་རྟུག་པ། ལྕི་བ་སྐམ་པོ། གླང་གི་རྭ། རྣ་བའི་རྭ། རའི་རྭ། རྣ་བའི་སྤུ། རྟའི་
རྨིག་པ་བཏུལ་མ། དོམ་མཁྲིས། བལ། རྡོ་ལ་བྱ་ཁུག་རྟའི་ཚང་འདྲ་བ་ཞིག་སྲིན་གྱི་ཁྱིམ་བུ་ཞིག་མཆིས་པ། གྲུབ་
པའི་སྣ་ནག བྱའི་གློ་བ། རི་དྭགས་ཀྱི་གློ། མར། བྱ་རྒོད་ཀྱི་གློ། བསེ་རུ། གླ་བོའི་རྩིད་པ། གླ་རྩི། བྱ་ངུར་
བའི་ཤ བྱིས་པའི་གཅིན་པ། སྦུར་བ་ནག་པོ། དུང་ཕྱེ། སྦྲང་རྩི། ཉའི་མཁྲིས་པ། ཕྱུགས་ཀྱི་ཁྲག་དྲོན་པོ། གོ་
བའི་གྲེ་བ། བྱའི་མཆིན་པ། རི་དྭགས་ཀྱི་མཆིན་པ། སུམ་གྱི་སྤུ། བོང་བུའི་རྟག་པ། ངར་སྣབས། མི་རུས།
རུས་རྐང་། - རྒྱའི་སྤུར་རྩི། རྩངས་པའི་ཤ། རྨོངས་སྤུ། ཡ་ཕྱིའི་སྒོ། ཕྱི་ཚིལ། ར་ཕོད་ཀྱི་གཅིན་པ། ཁར་གོང་
སྲིན་ཟན། འབྲི་མར། མདོའི་རྒྱལ་ཏ། གླ་བའི་མཇུག་མ། ཨག་ཚོམ། སྟོན་ཀའི་མར། བལ་དཀར། ར་རྒྱ་མོ།
གཡག་རྒོད་རྭ། རྒྱུ་འདོད་ཀྱི་ལྡུམ་བུ། བྱ་བང་གི་སྒོ། བྱ་སྤུ། ཤ་བའི་མཇུག་མ་སོགས་རིགས65ཡོད།
སྔོ་སྨན་ནམ་སྐྱེ་དངོས་ཀྱི་སྨན་རིགས། འདི་ལ་ཁ་ཕོར(ག་བེད)། དུག་རྩ། སྤྱང་ཚེར། སྤང་ཁྲོམ། བོང་
བུ་ལན་ཚ། སྲུབ་དཀར། ཤིང་ཚ། དབྱི་མོའི་ཞྭ། སྤང་རྒྱན། ཤིང་ཀུན། སྲོ་ལོ། བྲ་མ་དཀར་པོ། ལྕུམ་རྩ།
སྐྱེར་བ། པི་པི་ལིང༌། ན་ལེ་ཤམ། རེའུ་ལྕགས། ཤིང་ཐོག ཆུ་མ་རྩི། ཤུ་ཟུར། འབྲས། ཁམ་བུ་གྲོ་ཤུན།
རམས། རམ་མཉེས་པ། ཆུ་དུས། ཡུངས་དཀར། རྩ་རོང(ཚར་བོང》། ཕབས། འབྲས་རྩི། ལི་ཤི སྤང་
ཡོག ཞོགས་གྲོ་འབྲུ། དྲེ་རྩི་སེར་པོ། སྒོག་མ། མདོ་ཡུངས། ལྕེའུ་ཚེར་བུ། བྲེ་ག བོང་དཀར། བོང་ནག
སྨྱུག་མ། ཤིང་ཚ། སྤོར། རྩམ་པ། སྤུ། སྒོ་མེ། ནས་ཆང༌། གོ་ཡུ་ལ་སོགས་པ་རིགས49འདུས་ཡོད།
ས་རྡོའི་སྨན་གྱི་རིགས། འདིར་ཡང་མ་རུ་རྩེ། རྡོ། རྒྱ་ཚ། བཙག་རྡོ། ཉ་ལྕིབས། ག་བུར། ས་རིགས་སྣ་
ཚོགས། གཡུ་རྙིང་། དངུལ་ཆུ། འདམ་ཆུ། ལྕགས་ཕྱེ། མཚལ། ལྷམ་གྱི་དྲི་མ། མུ་ཟི། རྡེའུ་དཀར་པོ་སོགས་
རིགས་འདུས15ཡོད། །
དེ་མིན་ད་དུང་གནས་སྐབས་སུ་རྒྱ་ཡིག་ཏུ་བསྒྱུར་མ་ཐུབ་པའི་བོད་སྨན་ནི་རིགས་དྲུག་ཡོད་དེ། དེ་དག་ནི་
བྲེ་མོའི་སྲིན་ཕྱེ། མྱུར་བུ། མ་ས་མུ། སྒོན་པ་ཤེར་ཐུན། གོན་པན། སྨྲིགས་བུ་ཕོ་སོགས་ཡིན་ཏེ། འདི་རྣམས་
ནི་ཕྱིས་སུ་མུ་མཐུད་དུ་ཞིབ་འཇུག་བྱ་བའི་ཡུལ་དུ་གྱུར་འདུག
(གསུམ་པ)གནས་ལུགས་ནད་གཞིའི་ནང་དོན་སྐོར། 《བོད་ཀྱི་སྨན་དཔྱད་ཤོག་དྲིལ》ལས་ནད་ཀྱི་རྒྱུ་
རྐྱེན་དང་ཞུགས་ཚུལ། མཚན་ཉིད་སོགས་ཀྱི་སྐོར་སྟབས་བདེ་བའི་ངང་ནས་དུ་མ་བརྗོད་ཡོད་དེ། དཔེར་ན་རྟ་
དང་ནོར་སོགས་ལ་ཞོན་དྲགས་ནས་པུས་མོ་དང་མཁལ་མའི་གནས་མི་བདེ་བར་ཆགས་པ་དང་། གཅིན་འགགས་
པ། རྐང་པ་དང་ལག་པ་འགུལ་བསྐྱོད་དཀའ་བ། རྐང་པ་ན་བ་སོགས་ཀྱི་ནད་རྟགས་འབྱུང་བ་དང་། མཆིན་པ་
སྐྲངས་ཚེ། དེའི་རྟགས་སུ་གདོང་མདོག་སྔོ་སེར་དུ་འགྱུར་བ་དང་། མིག་སེར་པོ་ཆགས་པ་སོགས་འབྱུང་གི་ཡོད་
པ། ཆང་བཏུང་དྲགས་ན་མཆིན་པ་དང་མཁྲིས་པ་ལ་གནོད་སྲིད་པ་དང༌། མཆིན་མཁྲིས་ལ་ནད་ཡོད་ན་ཞིམ་
མངར་གྱི་ཤིང་ཏོག་གི་རིགས་བཟའ་དགོས་པ་སོགས་ཡོད། འདི་དག་ཚང་མ་ནི་ཅུང་སྔ་ཤོས་ཀྱི་ནད་ཀྱི་རྒྱུ་རྐྱེན་
དང་ཞུགས་ཚུལ་སྐོར་གྱི་ཤེས་བྱ་ཡིན་པ་དང་། དེ་ལས་ཁ་ཤས་ནི་དེང་རབས་ཀྱི་གསོ་རིག་དང་གཅིག་མཐུན་དུ་
སྣང་།
(བཞི་བ)བརྟག་ཐབས་སྐོར་གྱི་ནང་དོན། 《བོད་ཀྱི་སྨན་དཔྱད་ཤོག་དྲིལ》དུ་ནད་ཀྱི་བརྟག་ཐབས་དང་
ལག་རྩལ་སྐོར་གྱི་ནང་དོན་ཁ་ཤས་ཀྱང་འདུག དེ་ལས།
ངག་གི་དྲི་བའི་སྐོར་ལ། དཔེར་ན་ཆང་མང་དུ་བཏུང་དྲགས་ན་ཆང་ལ་མི་དགའ་བར་འགྱུར་འགྲོ་བ་དང༌།
ཞོ་མང་དུ་འཐུང་དྲགས་ཚེ་ཞོར་མི་སྲེད་པ་ལྟ་བུ་སོགས་ཡོད།
• 52 •



སོར་མོས་རེག་པའི་སྐོར་ལ། 《བོད་ཀྱི་སྨན་དཔྱད་ཤོག་དྲིལ》ལས་བསྟན་པའི་སོར་མོས་བརྟག་ཐབས་སྐོར་
ལ། རྐུབ་ཏུ་མཛུབ་མོས་རེག་སྟེ་ནད་བརྟག་པའི་ཐབས་ཡོད་པ་དང༌། དེའི་ལག་རྩལ་གྱི་ཆུ་ཚད་ནི་ཧ་ཅང་མཐོ་བ་
མངོན་གསལ་དུ་བསྟན་འདུག གཅིན་ལམ་གྱི་ནད་གཞིར་མཛུབ་མོས་བཤང་ལམ་ནས་བརྟག་ཐུབ་སྟེ། མཛུབ་
མོའི་བརྟག་དཔྱད་བྱེད་སྐབས་སྨན་པས་སེན་མོ་གཏུབ་དགོས་པ་མ་ཟད། ད་དུང་མཛུབ་གུ་ལ་མར་བྱུག་ནས་
འཇམ་འདྲེད་བྱ་དགོས། དེས་གནས་གང་དུ་ན་ཟུག་ཆེ་ན་གནས་དེ་རུ་སྲང་མཁྲེགས་ཀྱི་འབུར་དོ་རེག་ཐུབ་པ་ལ་
སོགས་པའི་བརྟག་ཐབས་ཡོད།
《བོད་ཀྱི་སྨན་དཔྱད་ཤོག་དྲིལ》དུ་ད་དུང་ཁྱད་པར་གྱི་ནད་བརྟག་ལག་རྩལ་དང་ཐབས་ལམ་ཁ་ཤས་ཡོད་
དེ། དཔེར་ན་དངུལ་ཆུ་འཐུང་ནས་མིའི་རྒྱུ་མ་ཆད་ཡོད་མེད་ལ་བརྟག་པའི་ཐབས་ཡོད་མོད། དེར་དངོས་སུ་བེད་
སྤྱོད་ཀྱི་ཐད་ལ་རིན་ཐང་གང་འདྲ་ལྡན་མིན་གྱི་སྐོར་ང་ཚོས་འདིར་མི་གླེང༌། འོན་ཏེ་དེ་དེང་དུས་ཀྱི་ཚོད་ལྟའི་
བརྟག་ཐབས་ཤིག་དང་ཧ་ཅང་འདྲ་མཚུངས་ཡིན་ནོ། །
(ལྔ་བ)བཅོས་ཐབས་ཀྱི་ནང་དོན་སྐོར། 《བོད་ཀྱི་སྨན་དཔྱད་ཤོག་དྲིལ》དུ་བཅོས་ཐབས་མང་བོ་བཀོད་
ཡོད་དེ། དེར་ཁ་ནས་སྨན་བཏུང་བ(དེའི་ནང་རྡུལ་དབྱུང་དང་རོ་ཙཱའི་ཐབས་ཀྱི་ནང་དོན་སོགས་ཚུད་ཡོད)
སོགས་ཀྱི་བཅོས་ཐབས་ཡོད་པ་མ་ཟད། ད་དུང་ཕྱི་བཅོས་དང་མེ་བཙའི་བཅོས་ཐབས་སོགས་ཀྱང་ཡོད་པ་ལས།
ཕྱི་བཅོས་ཀྱི་སྐོར་ནི། བཅོས་ཐབས་འདིའི་ནང་དུ་གཏར་གའི་བཅོས་ཐབས་ཡོད ( དཔེར་ན་སྙིང་ཁ་མི་བདེ་
བ་ལ་ལྕེ་རྩའི་ཁྲག་གཏར་ནས་སེལ་བ་ལ་སོགས་པ)། སྐབས་དེའི་གཏར་གའི་བཅོས་ཐབས་ལ་གཏར་དམིགས་
དངོས་སུ་གསལ་བོར་བསྟན་ཡོད། གློ་བའི་ནད་བཅོས་པའི་སྐབས་སུ། གལ་ཏེ་གློ་བ་གཡས་པ་ནཱ་ཚེ་གཡས་ཕྱོགས་
སུ་ཁྲག་གཏར་དགོས་པ་དང་། གློ་བ་གཡོན་པ་ན་ཚེ་གཡོན་ཕྱོགས་ནས་ཁྲག་གཏར་དགོས་པའོ། ཁྲག་གཅོད་
ཐབས་ལ། དཔེར་ན། བལ་ཐག་གིས་མཛུབ་ཆུང་དང་མཐེ་བོང་གཉིས་ཀ་བསྡམས་ནས་ཁྲག་གཅོད་པ་དང་།
སྨན་ཕྱི་རུ་བྱུག་པ་དང༌། ཀླད་པའི་རྨ་ཁར་ཁྱི་པགས་དྲོན་པོས་གཡོག་པ་སོགས་དང་དེ་མིན་ཕོ་བར་པགས་པ་རློན་
པ་གཡོག་ནས་བུ་བཙའ་དཀའ་བ་བཅོས་པ་སོགས་ཀྱི་བཅོས་ཐབས་ཡོད་དོ།།
ཁབ་བཙའི་བཅོས་ཐབས་སྐོར་ནི། བཙག་བུ་གདབ་ནས་ལྷ་གོར་དང་ལྷ་ཡར་བཅོས་པ། མཇུག་དོ་ནས་
ལྟག་པའི་ཚིགས་པ་མན་ཆད་ཀྱི་ཚིགས་པ་རེ་རེར་སྐྱེ་བཙའ་རེ་རེ་གདབ་ནས་བྱིས་པའི་གཅིན་འོང་ཀར་ན་ཞིང་
གཅིན་སྲི་བ་བཅོས་པ་དང༌། ལྟེ་བ་ནས་སོར་བཞི་བཙལ་ཏེ་མེ་བཙའ་གདབ་པས་ཚད་པས་བཏབ་པ་སེལ་བ་
སོགས་ཡོད་དོ།།
བདུག་བཅོས་ཀྱི་སྐོར། འདི་ནི་སོ་སྲིན་བཅོས་པ་དང་མངལ་སྲིན་བཅོས་པ་ལ་བེད་སྤྱོད་དོ།།
མཉེ་བསྐུའི་བཅོས་ཐབས་སྐོར་ལ། རོ་སྟོད་མ་སྣད་པར་ན་བ་ལ་རྒྱ་ཆོས་སུ་མཉེ་སྟེ་བཅོས་པར་བྱའོ།།
སྐྱུགས་བཅོས་སྐོར་ལ། མིད་པར་བྱ་སྒྲོས་དཀྲུགས་ཏེ་ཟས་དུག་ཕོག་པ་སྐྱུགས་ཀྱི་བཅོས་པའོ།།
སྙིང་ཁམས་བཅོས་ཐབས་སྐོར་ལ། འཇིགས་སྣང་སྐུལ་ནས་བུ་མྱུར་དུ་བཙའ་བའི་ཐབས་ཡོད།
སྦྲིད་བཅོས་ཀྱི་སྐོར་ལ། མཐུ་གུའི་སྣེ་མོ་སྣར་བཅུག་ནས་སྐྱིགས་བུ་བཅོས་པའི་ཐབས་ཤེས་ཡོད།
ནད་གཡོག་གི་བྱ་བའི་སྐོར་ལ། དཔེར་ན་ནད་ངོས་ཟས་དུག་ཕོག་པར་བཟུང་བ་དེ་ལ། སྔས་དམའ་རུ་
བཏང་སྟེ་ཉལ་ན་མགོ་དང་རོ་སྟོད་ན་བ་དང༌། ཚད་པས་བཏབ་ན་ཞག་གསུམ་ལ་ཆང་དང་ཤ་བཟའ་མི་རུང་བ་
དང༌། བུ་བཙས་རྗེས་ཤའི་རིགས་མང་དུ་བསྟེན་དགོས་པ་སོགས་ཡོད་པ། འདི་དག་ལ་ཚན་རིག་གི་གནས་ལུགས་
ངེས་ཅན་ཞིག་ལྡན་འདུག
. ：53 •



(དྲུག་པ)གཞན་ཡང་། 《བོད་ཀྱི་སྨན་དཔྱད་ཤོག་དྲིལ》ནང་དུ་ད་དུང་ཐོག་མར་བྱང་ཁོག་དོན་སྣོད་དང་
དབང་པོ། རྩའི་རིགས་སོགས་ཀྱི་མིང་གྲངས་ཁ་ཤས་འདྲེས་ཡོད་དེ། དེའི་ནང་དུ་མཆིན་པ། མཁྲིས་པ། གློ་བ།
བུ་སྣོད། དཔྱི་རུས། མིག་རྩ། མཆིན་རྩ། - སྙིང་རྩ་ལ་སོགས་པ་རྣམས་ཚུད་ཡོད།
གལ་ཆེ་བའི་གསོ་རིག་ལོ་རྒྱུས་ཀྱི་རིན་ཐང་།
ཏུན་ཧོང་བྲག་ཕུག་ནས་ཐོན་པའི《བོད་ཀྱི་སྨན་དཔྱད་ཤོག་དྲིལ》བསྒྱུར་བཀྲམས་བྱས་པ་འདི་ལས་ང་ཚོར་
གནའ་བོའི་བོད་ཀྱི་གསོ་རིག་ལོ་རྒྱུས་ལ་ཞིབ་འཇུག་བྱེད་པར་དཔྱད་གཞིའམ་རྟེན་གཞི་རྩ་ཤིན་ཏུ་ཆེ་བ་ཞིག་མཁོ་
འདོན་བྱས་པ་རེད། ཤོག་དྲིལ་འདིས་རྣམ་པ་རྒྱ་ཆེན་པོའི་སྒོ་ནས་གནའ་བོའི་བོད་ཀྱི་གསོ་རིག་གི་བདེན་པའི་ངོ༌
བོ་སོར་གནས་སུ་བཞག་ཡོད་སྟབས། དེ་ནི་ཆེས་རྙེད་པར་དཀའ་ཞིང་ཆེས་རིན་ཐང་ལྡན་པའི་གསོ་རིག་རིག་
དངོས་ཤིག་ཡིན་པར་གདའ་འོ། །
(དང་བོ) སྔ་དུས་བོད་ཀྱི་གསོ་རིག་ལོ་རྒྱུས་ཐོག་གི་གལ་ཆེ་བའི་རིག་དངོས་ཡིན་ཚུལ།
ཏུན་ཧོང་རིག་པར་ཞིབ་འཇུག་བྱས་པ་ལྟར་ན། ཏུན་ཧོང་བྲག་ཕུག་ནང་གི་བོད་ཀྱི་བརྡ་རྙིང་གི་ཤོག་དྲིལ་
ཚང་མ་ནི་ཐུ་བྷོད་དུས་སྐབས་ཀྱི་རྩ་ཆེའི་ཡིག་ཆ་དག་ཡིན་སྟེ། གནའ་བོའི་བོད་ཡིག་གི་ཆེད་ལས་མཁས་པ་ཝང་ཡོ་
སོགས་ཀྱིས《བོད་ཀྱི་སྨན་དཔྱད་ཤོག་དྲིལ》གྱི་བོད་ཡིག་གི་ནང་དོན་དང་ཡེ་གེའི་འབྲི་སྟངས། སྒྲ་སྦྱོར་སོགས་
གཞིར་བཟུང་ནས་དཔྱད་པ་བཏང་བ་ལས་དེ་ནི་དུས་རབས་བརྒྱད་པའི་སྔ་ཕྱིའི་ཐུ་བྷོད་དུས་སྐབས་ཀྱི་བརྩམས་
ཆོས་ཡིན་པར་ངོས་འཛིན་གསལ་བོ་མཛད་ཡོད། ང་ཚོའི་ལྟ་ཚུལ་ལ་བཞེད་པ་འདི་བདེན་པ་འདུག་སྟེ། ཐུ་བྷོད་
ཀྱི་ལོ་རྒྱུས་སུ་འཁོད་པ་ལྟར་ན། གནའ་བོའི་བོད་ཡིག་ནི་དུས་རབས་བདུན་པའི་ཡར་ངོར་སྲོང་བཙན་སྒམ་པོས་
བོད་ལྗོངས་མཐོ་སྒང་གཅིག་གྱུར་དུ་བཏང་རྗེས། ཐོན་མི་སམ་བྷོ་ཊ་ལ་བཀའ་བབས་ཤིང་ཐོན་མིས་བོད་ཡིག་
གསར་བཟོ་མཛད་པ་དང་སངས་རྒྱས་ཆོས་ལུགས་ཀྱི་གཞུང་ཁ་ཤས་ཀྱང་བསྒྱུར་བ་མཛད། དེ་མིན་བོད་ཀྱི་གསོ་
རིག་གི་སྔ་དུས་ལོ་རྒྱུས་ལྟར་ན། ཆེས་སྔ་ཤོས་ཀྱི་བོད་ཀྱི་གསོ་རིག་གི་ཚད་ལྡན་ཡིག་ཆ་དག་ནི་དུས་རབས་བདུན་
པའི་སྐབས་སུ་དབུ་བརྙེས་ནས་བྱུང་བ་ཞིག་རེད། 《བོད་ཀྱི་སྨན་དཔྱད་ཤོག་དྲིལ》དུ་བེད་སྤྱོད་བྱས་པ་ཚང་མ་ནི་
ཅུང་ཟད་གདོད་མ་དང་སྤྱིར་བཏང་གི་བཅོས་ཐབས་དང་། ནད་རྟགས་འགའ་ཞིག་ཡིན་པ་ལས། རིག་པའི་
གཞུང་ལུགས་ཅི་ཡང་མེད་པའང་ཡང་ན་རིག་པའི་གཞུང་ལུགས་ཀྱི་ནང་དོན་ཅུང་ཟད་ཙམ་འབྲེལ་ཡོད་པས།
ཤོག་དྲིལ་དེའི་བཤུ་འབྲིའི་ལོ་དུས་ནི་ཕལ་ཆེར་དུས་རབས་བརྒྱད་པའི་མཇུག་ཡིན་པར་སྲིད་ཀྱང་། བརྩམས་ཆོས་
དེའི་མཚོན་པའི་བསམ་བློ་དང་ནང་དོན་ལ་བལྟས་ན《སྨད་དཔྱད་ཆེན་མོ» (དུས་རབས་བདུན་པའི་དུས་དཀྱིལ་
དུ་བྱུང་བ་ཞིག)ལས་མི་སྔ་ན། དེ་དང་སྔ་ཕྱིའི་བར་ཁྱད་ཆེན་པོ་འབྱུང་མི་སྲིད། དེ་ནི་དུས་རབས་བདུན་པའམ་
ཡང་ན་དུས་རབས་བདུན་པ་དང་བརྒྱད་པའི་མཚམས་སུ་བྱུང་བར་ངོས་འཛིན་བྱེད་ཆོག ཡང 《རྒྱལ་རབས་
གསལ་བའི་མེ་ལོང》དུ“སྟག་རི་གཉན་གཟིགས་ཀྱི་སྲས་གནམ་རི་སྲོང་བཙན་ཡིན་ལ། རྒྱལ་པོ་འདིའི་དུས་སུ་རྒྱ་
ནག་ནས་སྨན་དང་རྩིས་བྱུང་།” ཞེས་འཁོད་འདུག་པ་དེ་ལས། བོད་ཀྱི་བཙན་པོ་སྲོང་བཙན་སྒམ་པོའི་དུས་སུ་ཡི་
གེ་གསར་བཟོ་མ་བྱུང་བའི་སྔོན་དུ། རྒྱ་ནག་གི་གསོ་རིག་ནི་བོད་ཡུལ་དུ་མཆེད་ཡོད་པར་མངོན་འདུག་སྟེ། ལོ་
རྒྱུས་ཀྱི་ཡིག་ཚང་བྱུང་བའི་སྔོན་དུ་བོད་ཀྱི་ཡུལ་གྲུར་རྒྱ་ནག་གི་གསོ་རིག་གི་ཤུགས་རྐྱེན་ཐེབས་ཡོད། 《བོད་ཀྱི་
སྨན་དཔྱད་ཤོག་དྲིལ》ནང་གི་འབྲེལ་ཡོད་ཀྱི་རྩའི་རིགས་དང་། མེ་བཙའ། དོན་སྣོད་ཀྱི་ནང་དོན་དག་ནི་བརྒྱུད་
རིམ་ལྡན་པ་ཞིག་མིན་མོད་ཀྱི། འོན་ཏེ་ཁ་འཐོར་སིལ་བུའི་ཡིག་ཆ་འདི་དག་གི་ནང་ནས་ཕལ་ཆེར་རྒྱ་ནག་གསོ་
• 54 •



-
རིག་གི་རྗེས་ཤུལ་གསལ་ལ་མི་གསལ་ཞིག་མཐོང་ཐུབ་སྟེ། འདིའི་རིགས་ལ་མུ་མཐུད་དུ་ཞིབ་འཇུག་བྱ་དགོས།
(གཉིས་པ) དེ་ལ་ཚན་རིག་གི་ནང་དོན་ངེས་ཅན་ཞིག་ལྡན་འདུག
འདིར་གནའ་བོའི་རྒྱ་ནག་གི་གསོ་བ་རིག་པས་སྐྱེ་དངོས་སྨན་རྫས་མང་བོ་བེད་སྤྱོད་བྱེད་པ་དང་མི་མཚུངས་
པར། 《བོད་ཀྱི་སྨན་དཔྱད་ཤོག་དྲིལ》ནང་འཁོད་པའི་སྨན་རྫས་མང་ཤོས་ནི་སྲོག་ཆགས་རིགས་ཀྱི་སྨན་རྫས་
ཡིན་ལ། འདི་ནི་སྐབས་དེའི་བོད་རིགས་མི་དམངས་རྣམས་གཙོ་བོ་འབྲོག་ལས་ལ་བརྟེན་ནས་འཚོ་བ་རོལ་པ་དང༌།
ཞོར་དུ་རི་དྭགས་བརྔོན་པའི་འཚོ་བའི་གནས་སྟངས་དང་མདོ་དབུས་མཐོ་སྒང་གི་རང་བྱུང་ཁོར་ཡུག་སོགས་དང་
འབྲེལ་བ་དམ་པོ་ཡོད་པའི་རྒྱུ་མཚན་གྱིས་སོ། 《བོད་ཀྱི་སྨན་དཔྱད་ཤོག་དྲིལ》དུ་འཁོད་པའི་སྨན་རྫས་ལ་བལྟས་
ན། སྨན་རྫས་ཁ་ཤས་ལ་ས་གནས་དེ་གའི་ཁྱད་ཆོས་ཀྱང་ལྡན་འདུག་སྟེ། དཔེར་ན་སྲོག་ཆགས་ཀྱི་སྨན་རིགས་
ལས་གཡག་དང་སྐྱེ་དངོས་སྨན་རྫས་རིགས་ཀྱི་དྲི་ཡང་ཀུ། མདོ་ཡུངས་ལ་སོགས་པ་འདི་རྣམས་ནི་བོད་ཡུལ་དུ་སྐྱེ་
བའི་དམིགས་བསལ་རང་བཞིན་གྱི་སྨན་རྫས་ཡིན་ནོ།།
སྐབས་དེར། ཁོང་ཚོས་སྨན་རྫས་བཏུས་ནས་རིམ་གྱིས་ལས་སྣོན་བྱ་དགོས་ཀྱི་ཐོག་མའི་ཚུལ་མཁྱེན་པར་
གྱུར་ཏེ། དུག་སེལ་དང་སྨན་ནུས་ཆེ་རུ་བཏང་ནས་སྨན་བཅོས་ ཐད་དུ་ ཕན་འབྲས་ཅུང་ལེགས་པོ་ཐོབ་ཡོད།
དཔེར་ན། ཁམ་ཚེག་བརྔོ་པ་དང་ལྕི་བ་དང་བོང་རྟུག་སྐམ་པ། རྩངས་པའི་མགོ་རྔ་གཅོད་པ་སྟེ། ཞིབ་བཙབས་
དང་བསྲེགས་ཚིགས་བྱེད་པ་འདི་དག་ཚང་མ་ཐོག་མའི་ལས་སྣོན་གྱི་ཐབས་རེད་འདུག ལས་སྣོན་གྱི་ཐབས་
འདིའི་རིགས་ནི་ལས་སླ་ཞིང་གདོད་མའི་ངང་ཚུལ་ལས་མ་འདས་རུང་དེས་གནའ་བོའི་བོད་སྨན་པས་སྨན་གྱི་ནུས་
པའི་ཐད་ལ་ངོས་འཛིན་གང་འཚམ་ཞིག་ཐོབ་ཡོད་པ་མཚོན་ནུས་སོ། །
སྐབས་དེའི་མི་རྣམས་ཀྱིས་དམིགས་བསལ་གྱི་བརྟག་ ཐབས་ ཁ་ ཤས་ཀྱང་མཁྱེན་གསལ་བྱུང་ཡོད་ པ་ སྟེ།
གཅིན་ལམ་གྱི་ནད་ལ་བརྟག་དཔྱད་བྱེད་སྐབས་མཛུབ་མོས་བཤང་ལམ་ནས་བརྟག་དགོས་པ་མཁྱེན་ཡོད་པ་དེ་ནི་
དེང་རབས་གསོ་རིག་གི་ཚན་རིག་གནས་ལུགས་དང་མཐུན་པ་ཞིག་རེད། བོད་རིགས་ལ་ཕུང་བོ་བྱ་གཏོར་གྱི་
གཤེགས་ལས་གོམས་གཤིས་ཤིག་ཡོད་སྟབས། བྱང་ཁོག་གི་དོན་སྣོད་དང་དབང་པོའི་མིང་ཁ་ཤས་ཀྱང་ཤེས་འདུག
དཔེར་ན་མཆིན་པ། མཁྲིས་པ་དང་གློ་བ་སོགས་དོན་སྣོད་ཀྱི་སྐོར་དང་། རྩའི་རིགས་ཀྱི་ཐད་ལ་མིག་རྩ་དང་
མཆིན་རྩ། སྙིང་རྩ་སོགས་ཀྱི་མིང་ལྟ་བུའོ།།
སྐབས་དེའི་ལོ་རྒྱུས་ཀྱི་ཆ་རྐྱེན་འོག་ཏུ། བོད་སྨན་པས་དངུལ་གྱི་ཕོར་བ་དང་རྫ་ཕོར་དུ་བྱིས་པའི་དྲི་ཆུ་དང་
སྨན་རྫས་སོགས་བླུགས་རྒྱུ་མཁྱེན་འདུག མི་རྣམས་ཀྱི་མཁྱེན་གསལ་ལྟར། དངུལ་ དང༌ རྫ་ ཕོར་རྣམས་ནི་མི་
འགྱུར་བའི་གཞི་རྒྱུའི་དངོས་རྫས་ལས་གྲུབ་པ་ཞིག་ཡིན་སྟབས། རྫས་འགྱུར་གྱི་འགྱུར་ལྡོག་ལས་སླ་བོར་འབྱུང་མི་
སྲིད་པས་སྨན་རྫས་ལ་ཉེས་སྐྱོན་ཞུགས་མི་སྲིད་དེ། ལོ་ངོ་སྟོང་ཕྲག་ལྷག་གི་སྔོན་ལ་བོད་ལུགས་གསོ་རིག་པས་དོན་
དངོས་འདི་ཤེས་རྟོགས་བྱུང་ཡོད་པ་རེད། ཁོང་རྣམས་ཀྱིས་དེའི་ནང་གི་ཚན་རིག་གི་གནས་ལུགས་ད་དུང་གསལ་
བོ་ཞིག་ཤེས་མེད་ན་ཡང་འབྲས་བུ་དེ་འདྲ་ཐོབ་པ་ནི་ཧ་ཅང་ལས་སླ་བོ་ཞིག་མིན། འདི་དག་ཚང་མ་ནི་ཡུན་རིང་གི་
མྱོང་གོམས་ལས་བྱུང་བ་རྣམས་གསོག་བསྡུ་བྱས་པའི་ཉམས་མྱོང་རྩ་ཆེན་ཡིན་ལ། དེའི་ཁྲོད་ཀྱི་ཁ་ཤས་ནི་ཚན་རིག་
གི་ནང་དོན་དུ་མ་དང་ལྡན་ཡོད་པ་ཤ་སྟག་ཉིད་དོ།།
ཡང་དཔེར་ན། ཕྲུ་གུ་བཙའ་བའི་སྔོན་དང་བཙས་རྗེས་ཤའི་རིགས་མང་དུ་བསྟེན་ནས་མའི་ལུས་ཀྱི་བཅུད་
གསོ་བ་དང་། མཆིན་མཁྲིས་ལ་ནད་ཡོད་ན་ཞིམ་མངར་གྱི་ཤིང་ཏོག་གི་རིགས་མང་ཙམ་བསྟེན་དགོས་པ་དང༌།
དེ་བཞིན་ཆང་བཏུང་དྲགས་ན་མཆིན་མཁྲིས་ལ་གནོད་པ་འབྱུང་བ་སོགས་དང༌། བཅོས་ཐབས་ཀྱི་ཐད་ལའང་
•55 •



བཅོས་ཚུལ་རྣམ་པ་སྣ་ཚོགས་ཡོད་དེ། ཁོང་དུ་གཏོང་བ་དང་ཕྱི་རུ་བྱུག་པ། ཁབ་བཙའ་དང༌། བདུག་པ།
སྐྱུགས་པ་བཅས་ཀྱི་ཐབས་དང་རྔུལ་དབྱུང་བ་སོགས་ཡོད་དོ།། །
འདི་དག་གིས་བོད་ཀྱི་གསོ་བ་རིག་པ་ལ་རྩ་ཆེའི་ནང་དོན་ལྡན་དུ་བཅུག་ཡོད་པས། མེས་རྒྱལ་གསོ་རིག་གན་
མཛོད་ཁྲོད་ཀྱི་གཅེས་སུ་འོས་པའི་རིན་ཆེན་ནོར་བུ་ཞིག་ཡིན་པ་རྒྱས་བཤད་བྱས་ཡོད་ལ། ང་ཚོས་དེ་དག་ཕྱོགས་
བསྒྲིག་དང་སྔོག་འདོན་བྱེད་རྒྱུར་རེ་སྒུག་ཀྱང་བྱས་ཡོད།
(གསུམ་པ） བོད་ཀྱི་ལོ་རྒྱུས་ལ་ཞིབ་འཇུག་བྱེད་རྒྱུའི་གལ་ཆེའི་ཡིག་རིགས་ཡིན་ཚུལ།
《བོད་ཀྱི་སྨན་དཔྱད་ཤོག་དྲིལ»འདི་ལས་བོད་སྔ་དུས་ཀྱི་མི་རིགས་ལོ་རྒྱུས་དང་དམངས་སྲོལ་རིག་པའི་ཞིབ་
འཇུག་ཐད་ལའང་དོན་སྙིང་ངེས་ཅན་ཞིག་ལྡན་འདུག དཔེར་ན། ཤོག་དྲིལ་ནང་དུ་སྐབས་དེའི་བོད་མི་རིགས་
ཀྱི་ཁྱད་ཆོས་ལྡན་པའི་ཡུལ་སྲོལ་གོམས་གཤིས་མང་པོ་ཞིག་འཁོད་ཡོད་པ། དཔེར་ན། ནོར་གྱི་ཁྲག་དྲོན་འཐུང་བ་
དང་མར་བཟའ་བ། རྩམ་པ་བཟའ་བ། ཞོ་འཐུང་བ། བུ་བཙའ་ལ་སོགས་ཀྱི་ཁྱད་པར་གྱི་རོགས་རམ་བྱེད་
ཐབས་ལ་སོགས་པའོ། འདི་རྣམས་མི་རིགས་གཞན་པའི་གསོ་རིག་གི་ཁྲོད་དུ་མཐོང་དཀོན་པ་ཞིག་རེད། ཤོག་
དྲིལ་ནང་གི་རིང་ཚད་འཇལ་བྱེད་ཀྱི་རྩིས་གཞི་ཁ་ཤས་ནི་ད་དུང་གདོད་མའི་དུས་ཀྱི་རྣམ་པ་སོར་བཞག་བྱས་ཡོད་
དེ། དཔེར་ན་མཐོ་གང་ལྟ་བུ་དང་ས་ལོང་བུའི་ཆེ་ཆུང་ཙམ་བླངས་ནས་ཚད་པས་བཏབ་པ་སེལ་བ། སྨན་གྱི་རྩེ་
གང་ཙམ་ལེན་པ་ལྟ་བུ་སོགས་འཇལ་བྱེད་རྩིས་གཞི་རྣམས་དང་རྒྱའི་གསོ་རིག་གི་གནའ་བོའི་དུས་ལ་སྤར་གང་།
ཁྱོར་བ་གང་། ཤིང་ཝུའུ་ཐུང་གི་འབྲས་བུའི་ཆེ་ཆུང་ཙམ་དང་གྲི་ཆུང་གི་ཚད་དང་བྱ་སྒོང་གི་ཆེ་ཆུང་ཙམ་སོགས་
དང་ཅུང་ཟད་མཐུན་པ་ལྟ་བུའོ།།
འདི་དག་ཚང་མས་བོད་མི་རིགས་ཀྱི་སྔ་དུས་ལོ་རྒྱུས་དང༌། དམངས་སྲོལ་རིག་པའི་ཞིབ་འཇུག་ཐད་དང་
ཀྲུང་ཧྭ་མི་རིགས་ཀྱི་གཟི་འོད་འབར་བའི་གནའ་རབས་རིག་གནས་ལ་གོམ་གང་མདུན་སྤོས་ཀྱིས་སྔོག་འདོན་དང་
ལེགས་བསྒྲིག་བྱེད་པ་བཅས་ལ་ལོ་རྒྱུས་ཀྱི་དོན་སྙིང་དང་དོན་དངོས་ཀྱི་དོན་སྙིང་དུ་མ་དང་ལྡན་འདུག གཞན་
ཡང《བོད་ཀྱི་སྨན་དཔྱད་ཤོག་དྲིལ》ལས་བསྟན་པའི་སྨན་རྫས་ཁ་ཤས་ནི་མི་རིགས་རང་གི་ས་ཁུལ་ནས་ཐོན་པ་མ་
ཡིན་ཏེ། དཔེར་ན་ཤིང་ཀུན་ནི་སྐབས་དེར་ནུབ་ལྗོངས་ས་ཁུལ་དུ་འབོད་པའི་ཞིན་ཅང་དང་དབྱི་ལང་སོགས་ཀྱི་
ཁྱད་ཐོན་སྨན་རྫས་ཤིག་ཡིན་པས། འདི་དག་གིས་ཐུ་བྷོད་དང་གནའ་རབས་རྒྱལ་ཁབ་གཞན་དག་བར་གྱི་འབྲེལ་
བའི་ཞིབ་འཇུག་ཐད་ལའང་རོགས་རམ་བྱེད་ཐུབ་པ་ཞིག་ཡིན།
(བཞི་བ) བོད་ཀྱི་གསོ་རིག་ཕྱི་ནས་འབྱུང་བར་བཞེད་མཁན་ལ་དགག་ནུས་པའི་ཁུངས་ལུང་ཡིན་ཚུལ།
གོང་གི་དོན་དངོས་ཀྱིས་བསྟན་དོན། བོད་ཀྱི་གསོ་རིག་ནི་བོད་མི་རིགས་ཀྱིས་སྐབས་དེ་དང་ཡུལ་དེའི་ཁྱད་
བཀོད་ཀྱི་རང་བྱུང་ཆ་རྐྱེན་འོག མི་རིགས་རང་གི་རང་བྱུང་ཁམས་དང་ནད་ཡམས་ལ་རྒྱུན་རིང་གི་འཐབ་རྩོད་
བྱས་པའི་བརྒྱུད་རིམ་ནང་བསགས་པའི་རྩ་ཆེའི་ཉམས་མྱོང་དེ་ཉིད་མི་རིགས་རང་གི་ཁྱད་ཆོས་ལྡན་པའི་ གསོ་
དཔྱད་རིག་གཞུང་གི་མ་ལག་ཏུ་རིམ་བཞིན་ལེགས་གྲུབ་བྱུང་བ་ཞིག་ཡིན། 《བོད་ཀྱི་སྨན་དཔྱད་ཤོག་དྲིལ》གྱིས་
བོད་ཀྱི་གསོ་རིག་གི་བབ་ཆགས་དང་གདོད་མའི་རྣམ་པ་ཇི་བཞིན་ཉར་ཚགས་བྱས་འདུག་ལ། དེའི་ནང་དོན་ལ་
ཁྱོན་ཡོངས་ནས་བལྟས་ཚེ། སྐབས་དེའི་བོད་ཀྱི་གསོ་རིག་ལ་ཕྱི་ཕྱོགས་གསོ་རིག་གི་ཤུགས་རྐྱེན་ཐེབས་མེད་པ་དང་
ཆེས་ཉུང་ཤས་ཤིག་ཐེབས་ཡོད་ནའང༌། འདིའི་ནང་གནའ་བོའི་རྒྱ་གར་གསོ་རིག་གི་ནང་དོན་མེད་ལ། ཀྲུང་
ལུགས་གསོ་རིག་གི་ཤུགས་རྐྱེན་ཡང་ཤིན་ཏུ་མཐོང་དཀའ་བར་འདུག འདི་ལ་དུས་ཡུན་རིང་པོར་རྒྱལ་སྤྱིའི་ཐོག་
མཆེད་བཞིན་པའི་བཤད་ཚུལ་ཏེ། བོད་ཀྱི་གསོ་རིག་ནི་རྒྱ་གར་ནས་བྱུང་བ་དང་བོད་ཀྱི་གསོ་རིག་ནི་གནའ་བོའི་
• 56 •



L
རྒྱ་གར་གསོ་རིག་ལས་འཕེལ་འགྱུར་བྱུང་བ་ཞིག་རེད་ཟེར་བ་དང་། 《གསོ་རིག་རྒྱུད་བཞི》ནི་གནའ་བོའི་རྒྱ་གར་
གྱི«ཚེ་ཡི་རིག་བྱེད»ཀྱི་ལྷག་དེབ་ཡིན་ཟེར་བ་ལ་སོགས་པའི་ནོར་འཁྲུལ་གྱི་བཤད་ཚུལ་དག་ལ། ཤོག་དྲིལ་འདི་ནི་
ཚད་ལྡན་གྱི་དགག་ཡིག་ཅིག་ཏུ་གྱུར་ཡོད། །
མི་རྣམས་ཀྱིས་མཁྱེན་གསལ་ལ། རྒྱལ་ཁབ་དང་མི་རིགས་གང་རུང་ཞིག་ཡིན་ཡང་། རང་རང་སོ་སོའི་ཁྱད་
བཀོད་ཀྱི་རང་བྱུང་ཆ་རྐྱེན་དང་སྤྱི་ཚོགས་ཀྱི་གནས་ཚུལ་ཡོད་པ་རེད། ལས་ལ་བརྩོན་ཞིང་དཔའ་ངར་ལྡན་པའི་
གནའ་བོའི་བོད་རིགས་མི་དམངས་ནི་མི་རབས་ནས་མི་རབས་སུ་མདོ་དབུས་མཐོ་སྒང་དུ་འཚོ་གནས་བྱས་ཡོད་དེ།
ཁོང་ཚོས་ཁྱད་བཀོད་ཀྱི་ཁོར་ཡུག་འདིའི་ཁྲོད་སྡོད་གནས་དང་དར་འཕེལ། རྒྱུད་སྤེལ་གྱི་ཆེད་དུ། དེ་དུས་བོད་
ལྗོངས་ཀྱི་སྤྱི་ཚོགས་ཁོར་ཡུག ཐོན་སྐྱེད་བྱེད་སྟངས། ཡུལ་སྲོལ་གོམས་གཤིས་དང་ས་རྒྱུས་གནམ་གཤིས་ཀྱི་ཁྱད་
ཆོས་དང་མཐུན་པའི་གདོད་མའི་གསོ་དཔྱད་ལག་རྩལ་མང་པོ་ཞིག་གསར་གཏོད། སྐྲུན་བཟོ་དང་བེད་སྤྱོད་བྱས་
ཡོད་པ་རེད། དེ་བཞིན་རིག་གནས་མུ་མཐུད་དར་འཕེལ་བྱུང་བ་དང་བསྟུན་ནས་རིམ་བཞིན་དུ་གསོ་དཔྱད་ཀྱི་
གཞུང་ལུགས་ཡོད་ལ་ནད་ཐོག་གི་ལག་ལེན་ཡང་ཡོད་པའི་བོད་ཀྱི་གསོ་བ་རིག་པ་འདི་ལེགས་གྲུབ་བྱུང༌། བོད་ཀྱི་
གསོ་རིག་འདི་ཉིད་དར་འཕེལ་གྱི་བརྒྱུད་རིམ་ཁྲོད། གོང་གི་རྨང་གཞིའི་སྟེང་ལ་སྤུན་ཟླའི་མི་རིགས་དང་ཉེ་འགྲམ་
རྒྱལ་ཁབ་ཁག་གི་གསོ་རིག་གི་ཉིང་བཅུད་བསྡུ་ལེན་བྱས་ནས། རང་རིགས་ཀྱི་གསོ་རིག་འཐུས་སྒོ་ཇེ་ཚང་དང་ཕུན་
སུམ་ཇེ་ཚོགས་སུ་བཏང་བ་འདིའང་འགྲོ་ལུགས་ལྡོག་ཏུ་མེད་པ་ཞིག་ཡིན་པར་སྣང་། རང་བྱུང་དབང་དུ་བསྡུ་ཆེད།
མི་རིགས་གཞན་པའི་གསོ་རིག་གི་ཉམས་མྱོང་བསྡུ་ལེན་བྱེད་པ་དེ་ནི་འཛམ་གླིང་གི་མི་རིགས་གཞན་གྱི་གསོ་རིག་
ཁྲོད་དུའང་སྤྱིར་བཏང་དུ་སྣང་བའི་གནས་ཚུལ་ཞིག་ཡིན་མོད། འོན་ཀྱང་། ང་ཚོ་བོད་ཀྱི་གསོ་རིག་འདི་ཉིད་རྒྱ་
གར་ནས་བྱུང་བ་རེད་ཅེས་པའི་ནོར་འཁྲུལ་གྱི་སྡོམ་ཚིག་འདི་འདྲ་གཏན་ནས་ཐོབ་མི་རུང་སྟེ། 《བོད་ཀྱི་སྨན་
དཔྱད་ཤོག་དྲིལ》གྱིས་ང་ཚོར་འདིའི་ཐད་ལ་གོ་བསྐོན་བློ་འགུག་གི་ནུས་པ་ཆེ་ཆེར་ལྡན་པའི་དཔང་རྟགས་ཤིག་
འདོན་སྤྲོད་བྱས་ཡོད་པ་དེ་ཡིན་ནོ།།
ང་ཚོས《བོད་ཀྱི་སྨན་དཔྱད་ཤོག་དྲིལ》ལས་གདོད་མ་དང་བབ་ཆགས་ཀྱི་རྣམ་པ་མཐོང་ཐུབ་སྟེ། སྐབས་
དེར་རྗེས་ལུས་དང་རྨོངས་དད་ཀྱི་ནང་དོན་ཁ་ཤས་ཡང་མཆིས་ཏེ། དཔེར་ན་སྔགས་རྒྱབ་ནས་ནད་བཅོས་པ་དང་
ཀླ་ཀློའམ་གདུག་རྩུབ་ཀྱི་བཅོས་ཐབས(དཔེར་ན་བུ་བཙའ་དཀའ་བར་བུད་མེད་ལ་འཇིགས་སྣང་སྟོན་པ) དང་
ཆེས་གདོད་མའི་བཅོས་ཐབས(དཔེར་ན་སྣབས་ལུད་ཀྱི་ནད་བཅོས་པ) ལ་སོགས་པ་ཡོད། འདི་ནི་ཧ་ཅང་རྒྱུན་
ལྡན་གྱི་རྣམ་པ་ཞིག་སྟེ། འཛམ་གླིང་གི་མི་རིགས་གཞན་པ་གང་རུང་གི་གསོ་རིག་དར་འཕེལ་གྱི་བརྒྱུད་རིམ་ནང་
དུའང་རྒྱུན་མཐོང་གི་གནས་ཚུལ་ཞིག་གོ ། འདི་ལ་ཧ་ལས་པ་དང་ཡ་མཚན་སྐྱེས་དགོས་དོན་ཅི་ཡང་མེད་པར་
རིགས་འདིའི་ནང་དོན་ཡང་ཆེས་ཉུང་ཤོས་ཡིན་ལ། དེ་ནི་ཡལ་ཕྲན་ལྟ་བུ་ཞིག་ཡིན་པས་བོད་ཀྱི་གསོ་རིག་གི་རིག་
གཞུང་མ་ལག་ལ་གནོད་སྐྱོན་ཐེབས་མི་སྲིད་དོ།།
《བོདཀྱི་སྨན་དཔྱད་ཤོག་དྲིལ》དུ་ད་དུང་བོད་ཀྱི་གསོ་རིག་ལ་ཞིབ་འཇུག་གི་ལས་ཀ་གནང་མཁན་གྱི་
བརྟག་དཔྱད་བྱེད་འོས་པའི་ནང་དོན་དུ་མ་ཡོད་དེ། དཔེར་ན། སྐབས་དེའི་འཇལ་བྱེད་རྩིས་རྒྱག་གི་རྩིས་གཞི་
ཁྲོད། གླ་རྩི་ནི་སྲང +ནས་སྲང1 བར་བཀོད་དགོས་པའི “སྲང”འདི་ད་ལྟའི་སྲང་ཅི་ཙམ་ལ་ངོས་འཛིན་བྱེད་
དགོས་པ་སོགས་ཀྱི་གནད་དོན་འདིའི་རིགས་ནི་ད་དུང་མུ་མཐུད་དུ་བརྟག་དཔྱད་བྱ་དགོས་པའི་གནས་སུ་ལུས་
་
ན
*
ཡོད། །
• 57 •



བོད་མི་རིགས་ནི་རྒྱུན་རིང་གི་ལོ་རྒྱུས་ལྡན་པ་དང་རིག་གནས་ཀྱི་ཆུ་ཚད་ཅུང་མཐོ་བའི་མི་རིགས་ཤིག་ཡིན།
ལས་ལ་བརྩོན་ཞིང་དཔའ་མཛངས་ལྡན་པའི་བོད་རིགས་མི་དམངས་ནི་མི་རབས་ནས་མི་རབས་བར་མདོ་དབུས་
མཐོ་སྒང་དུ་གནས་ཤིང་འབྲོག་ལས་ཀྱི་འཚོ་བ་རོལ་བཞིན་པ་དང་། ཁོང་ཚོས་རང་བྱུང་ཁམས་དང་ནད་རིགས་
དག་ལ་འཐབ་རྩོད་བགྱིས་པའི་བརྒྱུད་རིམ་ནང༌། གསོ་བ་རིག་པའི་ཤེས་བྱ་ཕུན་སུམ་ཚོགས་པ་ཞིག་བསྡུ་གསོག་
བྱས་ཏེ། མི་རིགས་རང་གི་ཁྱད་ཆོས་ལྡན་པའི་གསོ་རིག་གི་གཞུང་ལུགས་མ་ལག་གསར་བཏོད་བྱས་ཡོད་པ་ལགས།
དེ་བཞིན་བོད་ཀྱི་གསོ་རིག་འདི་ཉིད་ཀྲུང་ཧྭ་མི་རིགས་གསོ་རིག་རིག་གནས་ཀྱི་གྲུབ་ཆ་ཞིག་ཡིན་ལ། མེས་རྒྱལ་
གསོ་རིག་གཏེར་མཛོད་ཀྱི་གྲུབ་ཆ་གཙོ་བོ་ཡང་ཡིན་པས་དེ་ནི་ང་ཚོས་མུ་མཐུད་དུ་སྔོག་འདོན་དང་ལེགས་བསྒྲིག་
སམ་མཐོར་འདེགས་བཅས་བྱེད་འོས་པ་ཞིག་ཡིན་ནོ།།
དཔྱད་གཞིའི་ཡིག་རིགས།
1. ཝང་སུན་གྱི«བོད་ཀྱི་ནང་བསྟན་ལོ་རྒྱུས་ཐད་ཀྱི་ཡིག་རིགས་བཅུ ( རྩོམ་ཐོག་མ) »ནང་ཁུལ་གྱི་ཡིག་རིགས།
1965ལོར། །
2. ཚའེ་ཅིན་ཧྥུན་གྱི«བོད་ཀྱི་གསོ་རིག་གི་སྔ་དུས་ལོ་རྒྱུས་ལ་ཐོག་མར་དཔྱད་པ»ཀྲུང་ཧྭ་གསོ་རིག་ལོ་རྒྱུས་དུས་
དེབ། P. 49 1980ལོར།
3. ཝང་ཡོའི«ཐང་བྷོད་ལྷན་འཛོམས་མནའ་བཞག་རྡོ་རིང་གི་འགྲེལ་བཤད་རོབ་ཙམ»ལོ་རྒྱུས་ཞིབ་འཇུག་དུས་
དེབ། (4)P. 108 1980ལོར།
4. རེན་ཡུས་ནན་སོགས་ཀྱིས་བསྒྱུར་བའི«གསོ་རིག་ལོ་རྒྱུས»P. 96 མི་དམངས་འཕྲོད་བསྟེན་དཔེ་སྐྲུན་ཁང་།
1954ལོར། །
5.p Huard, et al Chinese Medicine, Wor Universitg Librarg, P. 109 1968
(རྩོམ་སྒྲིག་འགན་ཁུར་བ། བཀྲ་ཚེ།)
• 58 •



ནུབཟུང་མི་རིགས་སློབ་ཆེན་རིག་གཞུང་དུས་དེབ། 1999. (1）
L. NORTHWESTERN NATIONALITIES UNIVERSITV(Tibetan language)
-
-
-
-
-
--
-
--
མཆིན་ནད་དུག་ཐབས་ཀྱི་ངོས་འཛིན་དང་བཅོས་ཐབས་
རགས་ཙམ་གླེང་བ།
སྒོ་མེ - འགྱུར་མེད་རྡོ་རྗེ།
(གུང་ཧོ་རྫོང་གངས་ལྗོངས་བོད་སྨན་སྒོ་སྟེན་སྨན་བཅོས་ཁང་། མཚོ་སྔོན། ཆབ་ཆ། 813000)
༤༤༤༤༤༤༤༤༽ཀའག
[ནང་དོན་གནད་བཤུས]མཆིན་ནད་དུག་ཐབས་ཞེས་པའི་འགོས་ནད་འདིའི་འབྱུང་རྒྱུར་ཚ་སྐྱུར་ཟས་དང་དྲག་ཤུལ་ལས་སོགས་
ཀྱིས་བསྐྱེད་ལ། ནད་རྟགས་ཀྱང་མིག་དམར་གདོང་སྔོ་རྩིབས་མར་ཟུག་གཟེར་ལངས་པ་སོགས་རང་མཚན་པ་མཆིས་པར།
བཅོས་ཐབས་སུ་དུག་ཐབས་མྱུང་བྱས་གསེར་ཕུད་སྐྱུགས་ཀྱིས་དྲངས་པ་སོགས་སྣང་ངོ་། །
[བརྡ་ཆད་གཙོ་བོ] མཆིན་ནད་དུག་ཐབས། ཚ་སྐྱུར་ཟས། གཡུ་རྙིང་ཉེར་ལྔ། །
[དཔེ་དེབ་དབྱེ་རྟགས]R575.1 [ཡིག་ཚང་མཚོན་བྱང]B [རྩོམ་གྱི་སྒྲིག་ཨང]1002-9117(1999)01-59-04
-
---
-
མཆིན་ནད་དུག་ཐབས་ནི་རྒྱུན་མཐོང་གི་འགོས་ནད་ཅིག་ཡིན་ཞིང་
། ནུབ་ཕྱོགས་ཀྱི་གསོ་རིག་རྒྱ་ནག་
སྐད་དུ་བསྒྱུར་པ་ལས་འདིའི་མིང་ལ(ZgF8)ཏེ་ཐད་ཀར་བསྒྱུར་ན་མཆིན་ནད་ཁ་བ་ཟེར། །
དེང་སྐབས་མཆིན་ནད་དུག་ཐབས་བྱུང་པའི་ནད་པ་ཇེ་མང་དུ་འགྲོ་བའི་སྐབས་འདིར། བོད་ལུགས་གསོ་
རིག་པ་ལ་ལས་འདི་ལ་མཆིན་ནད་ལྡེམ་བུ་དང་ལ་ལས་དུག་ཐབས། ཁ་ཅིག་གིས་མཆིན་རྒུད་སོགས་སུ་ངོས་
འཛིན་གནང་གིན་ཡོད་མོད་ཕྲན་གྱི་རྨོངས་བློར་འདི་ལྟར་འཆར་ཏེ། རྒྱུན་མཐོང་གི་ནད་པ་དེ་དག་གི་མངོན་
རྟགས་སུ་མིག་དམར་ཞིང་གདོང་སྔོ་ལ་རྩིབས་མའི་སྟེང་དུ་ན་ཟུག་ལངས་པ་དང་། ཕོ་བ་དང་མཆིན་པ་གང་སྙམ་
བྱེད་པ། ཁ་ཟས་འཇུ་དཀའ་ཞིང་ཟོས་ཚེ་ན་བ། བྲུན་ནམ་བཤང་བ་སྐམ་པ། མུར་གོང་དང་རྐང་ལག་གི་མཐིལ་
བཞི་སེར་པོར་འོང་བ། ཡུན་རིང་འགོར་ན་མཆིན་པ་རུལ་པའི་ཁྲག་སྨུག་དུད་ཁུ་ལྟ་བུ་འཁྲུ་སྐྱུག་བྱེད་པ་བཅས་ལ་
གཞིགས་ན་ནད་འདི་མཆིན་ནད་དུག་ཐབས་ལས་མ་འདས་པ་ཡིན་ནོ།།
དེ་ཡང་མཆིན་ནད་དུག་ཐབས་ཀྱི་རྒྱུ་རྐྱེན་དང་ནད་རྟགས་བཅོས་ཐབས་ཕྱོགས་གང་ཐད་ནས་དཔྱད་
[རྩོམ་འབྱོར་ཉིན]199806-19
[རྩོམ་པ་པོ་ངོ་སྤྲོད] སྒོ་མེ་འགྱུར་མེད་རྡོ་རྗེ། གུང་ཧོ་རྫོང་གི་མི་ཡིན། བོད་ཀྱི་གསོ་རིག་གི་གཞུང་དང་ལག་ལེན་ལ་ཞིབ་འཇུག་
གཙོ་བོར་གཉེར་ཡོད།
• 59 •



བསྡུར་བྱས་ནས་མཆིན་ནད་ཁ་བ་སྟེZ£JF% དང་མཚུངས་ཚུལ་ཅུང་ཟད་སྤྲོས་ན། རྒྱུད་བཞི་ལས། རྒྱུ་ནི་
སྐྱུར་ཟས་དང་དྲག་ཤུལ་སྐྱེད་ཅེས་འབྱུང་བ་ལྟར་རྒྱུ་ཟས་སྐོམ་ཚ་སྐྱུར་རྩུབ་པ་ཆང་སོགས་བསྟེན་དྲགས་པ་དང་།
རྐྱེན་དྲག་ཤུལ་གྱི་ལས་རིགས་དང་ནད་ཀྱིས་གཟེར་བས་ཟུངས་ངན་དུ་གྱུར་ཏེ་མེ་དྲོད་གསུམ་གྱི་མཐུ་ཉམས་ནས་
བད་ཀན་མྱག་བྱེད་ཀྱིས་མྱག་མ་ནུས། མཁྲིས་པ་འཇུ་བྱེད་ཀྱིས་འཇུ་མ་ནུས། རླུང་མེ་ཉམས་ཀྱིས་དྭངས་སྙིགས་
འབྱེད་མ་ནུས་པར་དྭངས་མ་མ་ཞུ་བ་རྩ་མིག་ཏུ་བྱེར་ཏེ་མཆིན་པའི་རྩ་ནང་ཀུན་ཏུ་དྭངས་མ་དེ་ཆགས་ཤིང་ཞེན་
པས་མཆིན་ནད་དུག་ཐབས་སུ་གྱུར་པ་རིམས་རྒྱུ་དང་ལྡན་པས་མི་གཞན་ལ་འགོས་སོ། །
སྤྱིར་འགོས་ནད་ནི་ཁ་ཟས་བསིལ་དྲོད་འགྲངས་ལྟོགས་མ་སྙོམས་ཤིང་ལུས་ཁམས་དང་མི་མཐུན་པའི་ཟས་
སྤྱོད་སོགས་བསྟེན་པའི་དབང་གིས་འབྱུང་བ་འཁྲུགས་ཤིང་རིམས་རྒྱུ་དང་ལྡན་པའི་འགོས་ནད་དུ་གྱུར་པ་ཡིན་ལ།
རྒྱུ་རྐྱེན་ལུས་ཀྱི་མཁྲིས་པའི་མེ་དྲོད་ལངས་ཤིང་ཆེར་སྐྱེད་པ་ནིའགོས་ནད་ཀྱི་ངོ་བོ་ཡིན་ནོ། དེ་ཡང་མི་གཞན་ལ་
ཐོག་མར་ཁ་རླངས་དང་། འཁྲུག་སྤྱོད། སྨན་ཐབ་རྒྱག་པས། ཁ་ཕོར་ཅ་ལག་སོགས་ཕན་ཚུན་བསྲེས་པ་བརྒྱུད་
ནས་གཅིག་གཅིག་ལ་ཡམས་ཐབས་སུ་འགོས་པས་ན་ནད་དེར་འགོ་ནད་ཅེས་མིང་འདོགས་མཛད་པ་ལགས་ཤིང་།
དེའི་འགོས་པའི་རྒྱུ་ལམ་འགོས་ནད་བྱིངས་དང་འདྲ་ཞིང་ཁྱད་པར་སྨན་ཁབ་རྒྱག་ཆས་ལ་དུག་སེལ་བྱས་པ་དང་
ཁྲག་ལ་བརྟག་ཞིབ་བཟང་བོ་མ་བྱས་པས་མི་གཞན་ལ་ནད་དུག་ཅན་གྱི་སྨན་ཁབ་བརྒྱབས་པ་སོགས་ཀྱིས་མིའི་ཁྲག་
རྩ་བརྒྱུད་ནས་འགོས་པར་འདོད་དོ།།
ནུབ་ཕྱོགས་གསོ་རིག་ལས་ནད་འདིའི་རྒྱུ་རྐྱེན་དང་ནད་དུག་ཇི་ལྟར་གྲུབ་ཚུལ་ལ་དེ་འདྲའི་གསལ་ཁ་མེད་
མོད། ཧྥེ་གླིང་གི་སྤྲའི་ཁྲག་ལ་ཞིབ་འཇུག་གིས་ནད་དུག་ཡོད་པར་བཤད་པ་ལྟར་ན་ནད་དེ་གནའ་དུས་རིང་མོ་
ནས་སེམས་ཅན་གྱི་ལུས་སྟེང་ན་ཡོད་པ་རིམ་གྱིས་འགོས་ཁྱབ་བྱུང་བར་ཐག་གཅོད་བྱས་ཡོད་པར་མངོན། རྒྱུ་སྨན་
གྱི་( +Ri) གཞུང་ལས། དྲག་ཤུལ་གྱི་ལས་དང་ནད་གཞན་གྱིས་ལུས་ཟུངས་ཀྱི་བཅུད་ཉམས་ཏེ་ཟས་སྐོམ་
སོགས་འགྲང་ལྟོགས་མ་སྙོམས་པ་དང་། ལུས་ཁམས་མི་མཐུན་པའི་ཟས་སྐོམ་ཚ་སྐྱུར་རྩུབ་པ་ཆང་སོགས་བསྟེན་
དྲགས་པས་མ་ཞུ་བར་གྱུར་ནས་མཆིན་མཚེར་ཕོ་བ་སོགས་ཀྱི་ནུས་པ་ཉམས་རྒུད་བྱུང་བས་མཆིན་ནད་འདི་བྱུང་
ཚུལ་བཤད་པ་རྒྱུ་རྐྱེན་གཉིས་ཀའི་སྒོ་ནས་བོད་ཀྱི་གསོ་རིག་དང་མཚུངས་སོ།། ནུབ་ཕྱོགས་གསོ་རིག་ལས། ནད་
འདི་འགོ་བའི་དུས་ཚིགས་ལ་ངེས་པ་མེད་ཀྱང་མི་དར་མར་འགོས་ཚད་ཅུང་མང་བ་དང་། དུས་ཡུན་ཐུང་ངུའི་
ནང་ནད་རྟགས་གསལ་བོར་མི་མངོན་ཞིང་། ཟས་ལ་ཡི་ག་མེད་པ། ཞེན་པ་ལོག་པ། སྐྱུགས་པ། ཐང་ཆད་པ།
སྐབས་རེར་ལུས་ཚ་ལངས་པ། མཆིན་པ་ཆེར་སྐྲངས་ཤིང་མནན་ན་གཟེར་བ། གཞུག་ཏུ་མཆིན་པ་སྲ་འགྱུར་དང་
སྐྲན་ནག་སོགས་སུ་གྱུར་ནས་གོང་གི་ནད་རྟགས་ཀྱི་སྟེང་དུ་ལྟོ་བ་སྦོས་གཟེར་ཡོད་པ། གདོང་ལ་སྔོ་སྨུག་ཆགས་པ་
དང་མིག་དམར་བ། རྩ་འགག་པའམ་བཤལ་བ། ལུས་དང་རྐང་ལག་སོགས་སེར་པོ་སྣང་བ། ཁྲག་འཁྲུ་སྐྱུགས་
བྱེད་པ། མཆིན་མཚེར་སྐྲངས་ཤིང་ཟུངས་ཁྲག་ཉམས་ནས་རྐང་བ་ སྐྲངས་ལ་གསུས་ཆུ་བསགས་པ་དང་།
དབུགས་འབྱིན་རྔུབ་དཀའ་བ། དྲན་པ་ཉམས་པ་སོགས་ནད་རྟགས་དུ་མ་རིམ་བཞིན་སྟོན་པ་དང་། མཆིན་ནུས་
ཞིབ་བཤེར་( JFje4E%)བྱས་ན་རྒྱུན་ལྡན་མིན་པ་སོགས་ཕལ་ཆེར་གོང་དང་འདྲ་ལ། གཞན་ཡང་དགེ་
རྒན་གྱི་ཁྲིད་རྒྱུན་དང་རང་གི་ཉམས་མྱོང་ལྟར་ན། དུག་ཐབས་ཀྱི་འཕར་རྩའི་རྒྱུ་བ་གྲིམས་ལ་ལྷག་པར་ཀན་རྩ་
• 60 •



གྲིམས་པ་དང་། དྲི་ཆུའི་མདོག་དམར་སྨུག་ཉོག་ལ་ཀུ་ཡ་མཐུག་པ། ལྕེ་སྐྱ་སེར་མཐུག་པོས་གཡོགས་པ་དང་
གཉན་ཚད་རྒྱས་པ། དུག་ཕོག་པ་རྣམས་ཀྱི་མིག་དམར་ཞིང་ལུས་དང་གདོང་སྔོ་བའམ་སྨུག་པོར་ཆགས་པ་དང་།
མཆིན་ཁམས་མི་བདེ་བ་དང་རྩིབས་སྟེང་གཡས་ངོས་ན་ཟུག་ཆེ་བ། སྐབས་རེར་སྣ་ཁྲག་འཛག་པ། བཤང་བ་
སྐམ་པ། ཡང་ན་མཆིན་པ་ཆེར་སྐྲངས་ནས་མཁྲེགས་པོར་གྱུར་པ་དང་རེག་ན་ཤེས་ཐུབ་པ། ཆང་འཐུང་རྗེས་ན་
ཟུག་ལྷག་པར་ཆེ་བ། ལུས་ཐང་ཆད་པ། མཐར་རྐང་བ་དང་གསེས་ཁོག་སོགས་ལ་ཆུ་བསགས་ནས་སྐྲངས་ཆེས་
པ་དང་དབུགས་འཚངས་པ། སྙིང་གཡུག་ཆེས་པ། མུར་གོང་དང་རྐང་ལག་གི་མཐིལ་བཞི་སེར་པོར་འགྱུར་བ།
མཇུག་ཏུ་མཆིན་པ་རུལ་ནས་ཁྲག་སྨུག་དུད་ཁུ་ལྟ་བུ་འཁྲུ་སྐྱུགས་བྱེད་པ། སྒོས་སུ་མཆིན་ནུས་ཞིབ་བཤེར་བྱས་ན་
རྒྱུན་ལྡན་མིན་པ་སོགས་ཀྱི་ནད་རྟགས་འབྱུང་ངེས་རེད།
བཅོས་ཐབས་ལ་རྒྱུད་བཞི་ལས། དུག་ཐབས་སྨྱུང་བྱས་གསེར་ཕུད་སྐྱུགས་ཀྱིས་དྲངས། གཡུ་རྙིང་བདུན་
པ་སྙི་བའི་ཐང་གིས་དབུལ། རྗེས་གཅོད་གི་ཝང་བརྒྱུད་པ་བ་འོས་དེད། ཅེས་འབྱུང་བ་དང་། ཕྱི་གླིང་གསོ་
རིག་ལས་གཉན་ཚད་འཇོག་པ་དང་དུག་གྲོལ་བ། མཆིན་ནུས་སྲུང་སྐྱོབ་སོགས་ཀྱི་སྨན་བཀོལ་རྒྱུ་བཤད་ཡོད་ཀྱང་
འདིར་ཡིག་ཚོགས་མང་དུ་དོགས་ནས་མ་བྲིས་ལ། རྒྱ་སྨན་གྱི་བཅོས་ཐབས་བོད་སྨན་དང་འདྲའོ།། དགེ་རྒན་གྱི་
ཁྲིད་རྒྱུན་དང་རང་གི་ཉམས་མྱོངས་ལྟར་ན་ནད་འདི་གསོ་བར་ནད་གསར་རྙིང་གཉིས་ལ་བཅོས་ཐབས་སོ་སོར་
བསྟེན་དགོས་ཤིང་། གསར་རྙིང་གང་ཡིན་རུང་ཐོག་མར་བསྡུ་ཐང་ཐང་ཆེན་ཉེར་ལྔ་དང་འབྲས་བུ་གསུམ་ཐང་
གང་རུང་ཞིག་ཉིན་བདུན་ཙམ་ལ་བཏང་ནས་དུག་བསྡུས་རྗེས། ནད་གསར་བ་ལ་རྒྱུད་ཀྱི་དགོངས་པ་ལྟར་སྐྱུགས་
ཀྱིས་དྲངས་རྗེས་གཡུ་རྙིང་ཉེར་ལྔའམ་བདུན་པ། གི་ཝང་དགུ་བ། གུར་གུམ་མཆོག་བདུན། ཟླ་ཤེལ་བདུད་རྩི་
མ། ཐང་ཆེན་ཉེར་ལྔ། གཡུ་རྙིང་ཅུར་ནིས་སོགས་འབྲེལ་ཡོད་སྨན་སྦྱོར་ཡུན་རིང་ལ་བསྟེན་ཏེ་ཇེ་བདེར་སོང་ན་
མཆིན་ནུས་ཞིབ་གཤེར་བྱ་དགོས་པ་དང་། ཞིབ་བཤེས་བྱས་ཏེ་རྒྱུན་ལྡན་ཡིན་ན་སྨན་མཚམས་བཞག་ཆོག ནད་
རྙིང་ཡིན་ན་ཐོག་མར་གོང་ལྟར་བསྡུ་ཐང་དང་དབང་རིལ་ཉེར་ལྔ། མང་སྦྱོར་སོགས་ཡུན་རིང་བཏང་ནས་དུག་
བསྡུས་རྗེས་བཤལ་གྱིས་སྦྱངས་ན་ཁྱད་པར་དུ་ཕན་པའི་ཐབས་ཤིག་ཡིན་ཕྱིར། རྒྱུད་ཀྱི་དེད་དཔོན་བཅུ་སྦྱོར་ཚད་
ལྡན་གྱི་སྟེང་གུར་གུམ་དང་། བ་ཤ་ཀ བྲག་ཞུན་ཁན་བསྣན་པའི་མཚན་སྦྱོང་བཅུ་གསུམ་བཏང་སྟེ་སྦྱང་བ་དང་།
ཡང་ན་ལྕམ་ཚ20gཨ་རུ་མཆུ་རླུང20gཉི་དགའ10gཤིང་མངར10gརྒྱམ་ཚ10gཔི་པི་ལིང10gགུར་གུམ་
10gརྣམསཀྱི་ཐང་བསྐོལ་ཏེ་བཏང་བས་མ་ཞུ་གསར་རྙིང་དང་འགོས་རིམས་ཀྱི་ནད་རྣམས་དང་ཁྱད་པར་ཕོ་
མཆིན་གྱི་ནད་རྣམས་སྦྱོང་བའི་མཆོག་ཏུ་གྱུར། གཞན་དུ་སྨན་དཔྱད་ཟླ་བའི་རྒྱལ་པོ་ལས་གསུངས་པ་ལྟར་འབྲས་
བུ་གསུམ་གྱི་ཐང་བཤལ་ཡང་ཡང་བཏང་རྗེས་རྩེ་བ་བརྒྱད་པས་ལེགས་པར་བཤལ་པ་སོགས་ཐབས་གང་རུང་གི་སྒོ་
ནས་བཤལ་གྱི་སྦྱང་བ་དང་། ཟུངས་བཟང་དར་མས་སྨན་བསྟེན་སྐབས་ཉིན་བདུན་གྱི་བར་ལ་སྦྱོང་སྨན་ཐེངས་
གཅིག་ལ་བསྟེན་པ་དང་། ཟུངས་ངན་རྒན་པ་ཡིན་ན་ཉིན་བཅོ་ལྔའམ་ཉེར་གཅིག་གི་བར་དེར་སྦྱོང་སྨན་ཐེངས་
གཅིག་ལ་བསྟེན་དགོས། ཕལ་ཆེ་བའམ་སྤྱིར་བཏང་གི་འགྲོ་ལུགས་ལྟར་ན་སྨན་པས་ནད་ཀྱི་ལྕི་ཡང་དང་ལུས་
ཟུངས། ལྟོ་བའི་སྲ་སྙི་སོགས་ལ་བལྟས་ནས་གཏོང་དགོས་པ་ཡིན་ནོ། དེ་ལྟར་སྦྱངས་པའི་ཕན་ཡོན་ལ་ཇི་སྐད་དུ།
སྦྱང་བ་ལེགས་པ་ཉེ་བར་བསྟན་པ་ནི།། བློ་གྲོས་གསལ་ཞིང་དབང་བོ་སྟོབས་དང་ལྡན།། ལུས་ཟུངས་བརྟན་ཅིང་
• 61 •



ཁོང་བའི་མེ་དྲོད་འབར། ན་ཚོད་དག་ཅིང་རིང་དུ་འཇོག་པར་བྱེད།། ཅེས་པ་ལྟར་ནད་དུག་གི་རྩ་བ་རྩད་ནས་
ཆོད་ཅིང་དག་པ་དང་། ལུས་ཡང་ཁོང་བའི་དྲོད་འབར་བས་ཡི་ག་འབྱེད་ཅིང་བཀྲེས་སྐོམ་དུས་སུ་འབྱུང་བ་དང་།
བཤང་གཅི་བདེ་བར་འབྱིན་པ་སོགས་ཡོན་ཏན་དུ་མ་དང་ལྡན་ཞིང་། གཞན་ཡང་གཡུ་རྙིང་ཉེར་ལྔ། གུར་གུམ་
མཆོག་བདུན། གི་ཝང་དགུ་བ། ཏིག་ཏ་བརྒྱད་པ། ཐང་ཆེན་ཉེར་ལྔ། ཟླ་ཤེལ་བདུད་རྩི་མ་སོགས་ཡུན་རིང་
ལ་བསྟེན་དགོས་ཤིང། མཆིན་ནད་ཀྱིས་ཆུ་བསགས་ན་སྨན་གླང་ཆེན་གངྒཱ་ཆུ་སྒྱུར་རམ་འབོལ་སྨན་བདུན་པ།
ཨབྷི་དྲུག་ཐང་། ཅུ་གང་བདེ་བྱེད། ཨར་བརྒྱུད་ཆུ་སྒྱུར་སོགས་འབྲེལ་ཡོད་སྨན་སྦྱོར་ནད་རྟགས་དང་བསྟུན་
ནས་བཏང་ཆོག སྐབས་སྐབས་སུ་མཆིན་ནུས་ཞིབ་བཤེར་བྱ་དགོས་ལ་རྒྱུན་ལྡན་ཡིན་ན་སྨན་མཚམས་བཞག་ཆོག
མཐར་ནད་གསར་རྙིང་གང་ཡིན་རུང་ཁོང་ནད་ཀུན་གྱི་རྩ་བ་མ་ཞུ་བས་བསྐྱེད་པ་ཡིན་ཕྱིར། མ་ཞུ་ཞུ་བར་བྱེད་པ་
ཤིན་ཏུ་གལ་ཆེ་བས་ཚ་གྲང་གཉིས་གང་བབས་ལྟར་བསྒྱུར་བ། ཚ་ན་ཀ་ར་དཀར་པོ་དང་གྲང་ན་བུ་རམས་ཀྱིས་
བསྒྱུར་པ་དྭངས་བཙོ་ཆུ་འཁོལ་གྱིས་ཕུལ་བས་ཕོ་བའི་མེ་དྲོད་སྐྱེད་ཅིང་། མ་ཞུ་བའི་ནད་དག་པ་དང་། དྭངས་མ་
རང་གནས་སུ་འཇོག་པའི་སྨན་གྱི་མཆོག་ཏུ་བསྔགས་པ་ཡིན། ཕོ་བའི་མེ་དྲོད་སྐྱེད་ཅིང་ལུས་ཟུངས་གསོ་བའམ་
ཡང་ན་ནད་གཞན་སོགས་གསོ་བའི་གྲོགས་སུ་ཡང་འགྱུར་ཏེ། བཤད་རྒྱུད་ལས། ལུས་ཟུངས་བཟོ་རྒྱུ་འདྲ་བས་
ཆུད་མི་གསོན།། ཕོ་བ་ཞིང་བ་འདྲ་བའི་མེ་དྲོད་གསོ། དེ་ལྟར་ཤེས་ན་འཚོ་བྱེད་སྨན་པར་འགྱུར།། ཞེས་
གསུངས་པ་ལྟར་ནད་ཀྱི་རྒྱུ་ཐབས་སྣ་ཚོགས་ཀྱི་སྒོ་ནས་མ་བཅོས་པར་ངོ་བོའམ་འབྲས་བུ་གསོ་འདོད་པ་ནི་དཔེར་ན་
དུག་གི་རྩ་བ་མ་ཕྱུངས་པར་ལོ་མ་བཅད་ནས་བསྒྱུར་པ་དང་འདྲ་སྟེ། ཕན་པ་མེད་པས་སྨན་དྭངས་ཙོ་འདི་ཡུན་
བསྲིངས་ནས་བསྟེན་ན་ལྷག་པར་ཕན་ཆེ་བ་ནི་མྱོང་པས་གྲུབ་པ་དང་། སྒོས་སུ་མཆིན་ནད་འདི་གཙོ་བོ་དྭངས་མ་
མ་ཞུ་བའི་ཁྲག་གིས་བསྐྱེད་པ་ཡིན་པས་ཕལ་ཆེ་བར་ངན་ཁྲག་མ་སྦྱངས་ན་ནད་རྗེས་མི་ཆོད་པས། རུ་ཐུང་གཏར་
བ་སོགས་ལ་བརྟེན་ནས་ངན་ཁྲག་སྦྱོང་བ་ནི་བླ་མའི་མན་ངག་གི་ཟབ་གནད་དོ། །
མདོར་ན་མཆིན་ནད་དུག་ཐབས་ཀྱི་བཅོས་ཐབས་ལ་ནད་དུག་བསྡུ་བ་དང་བཤལ་གྱིས་སྦྱོང་བ། གཉན་
ཚད་གཅོག་པ། མཆིན་ནུས་སྲུང་བ། རྗེས་གཅོད་ལ་ཕོ་བའི་མེ་དྲོད་གསོ་བ་དང་ངན་ཁྲག་གཏར་ཁས་སྦྱང་བ་
སོགས་དང་། ཟས་སྤྱོད་ཆང་སོགས་ཚ་སྐྱུར་རིགས་དང་དྲག་ཤུལ་གྱི་ལས་རྣམས་སྤོང་བ་དང་། ཚོད་མའི་རིགས་
དང་ཤིང་ཏོག འོམ། ཀ་ར་དཀར་པོ་སོགས་འཚོ་བཅུད་ལྡན་པའི་ཟས་རིགས་འོས་མཚམ་གྱིས་བསྟེན་རྒྱུ་དང་
ལུས་སེམས་ངལ་གསོ་བར་བྱ་རྒྱུ་སོགས་ཤིན་ཏུ་གལ་ཆེའོ། །
(རྩོམ་སྒྲིག་འགན་ཁུར་བ། དཔལ་ཆེན།）
• 62 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
བོད་ཀྱི་གསོ་རིག་ལས་འཇུ་བྱེད་མཁྲིས་པའི་སྐོར་ལ་རགས་ཙམ་དཔྱད་པ།
ཚུལ་ཁྲིམས་རྒྱ་མཚོ།
（བསང་ཆུ་རྫོང་བོད་སྨན་ཁང་། ཀན་སུའུ། བླ་བྲང་། 747100)
[ནང་དོན་གནད་བཤུས]འཇུ་བྱེད་མཁྲིས་པ་འཕེལ་ཟད་སྙོམས་པའི་ཚེ། ཟས་སྐོམ་འཇུ་ཞིང་དྭངས་སྙིགས་ཕྱེད་དེ་ལུས་དྲོད་
བསྐྱེད་པ་དང་། སྲོག་ཟུངས་ལའང་བདེ་ཞིང་ཕན་པས་ཟས་སྐོམ་ཚུལ་བཞིན་བསྟེན་པ་གཅེས་དགོས་སོ།།
[བརྡ་ཆད་གཙོ་བོ] མཁྲིས་པ། མེ་དྲོད། འཇུ་བྱེད།
[དཔེ་དེབ་དབྱེ་རྟགས]R575.6 [ཡིག་ཚང་མཚོན་བྱང]B [རྩོམ་གྱི་སྒྲིག་ཨང]1002-9117(1999)01-6303
ཐུགས་རྗེ་ཆུ་འཛིན་ཕུང་བོ་འཁྲིགས་པའི་ཀློང་། རླབས་ཆེན་གསོ་རིག་ཉིན་བྱེད་དབང་པོ་འཆར།
ཉམ་ཐག་འགྲོ་ཀུན་ནད་ཀྱི་འཁྱག་རུམ་ལས། ཞི་མཛད་དེད་དཔོན་གཡུ་ཐོག་གསར་རྙིང་མཆོད།
སྤྱིར་ཤེས་བྱ་རིག་པའི་གནས་ཆེ་བ་ལྔའི་ཡ་གྱལ། གསོ་བ་རིག་པ་འདི་ནི་ལུས་ཅན་བདེ་བར་འཚོ་ཞིང་རིང་
དུ་གནས་པར་བྱེད་པའི་ཚེའི་རིག་བྱེད། ཆོས་ནོར་འདོད་ཐར་སྡེ་བཞི་སྒྲུབ་པའི་ཐབས་མཆོག་བླ་ན་མེད་པ།
འཇིག་རྟེན་ཁམས་ཀྱི་བདེ་ལེགས་ཐམས་ཅད་ཀྱི་རྩ་བ་བཅས་ཡིན་པ་དང་། བྱེ་བྲག་ཟག་བཅས་ཉེར་ལེན་གྱི་ཕུང་
བོ་འདི་ཉིད་སྐྱེ་གནས་འཇིག་གསུམ་གྱི་རྒྱུ་གཙོ་བོ་མེ་དྲོད་ཅེས་བྱ་བ་ལ་ཅུད་དཔྱད་པར་བྱས་ན། དང་པོ་མེ་དྲོད་
ཅེས་བྱ་བ་གང་འདྲ་ཞིག་ཏུ་ངོས་འཛིན་ཚུལ་དང་། གཉིས་ལ་མེ་དྲོད་ཅེས་བྱ་བའི་ཡོན་ཏན(ལེགས་ཉེས་ཀྱི་ཡོན་
ཏན)། གསུམ་པ་མེ་དྲོད་བསྲུང་བའི་ཐབས་བཅས་རྩ་བའི་ས་བཅད་གསུམ་གྱི་ནང་དུ་བསྡུས་ཏེ་སྟོན་རྒྱུ།
ཐོག་མར་མེ་དྲོད་ཅེས་བྱ་བ་གང་འདྲ་ཞིག་ཏུ་ངོས་འཛིན་བྱེད་ན་འཚམས་ཞེ་ན་དཔལ་ལྡན་རྒྱུད་བཞི་ལས་
མེ་དྲོད་ཅེས་བྱ་འཇུ་བའི་གཞི་ཡིན་ཏེ། འཇུ་པར་བྱེད་པའི་མཁྲིས་པ་དེ་ལ་བཤད་ཅེས་ཕོ་བའི་ནང་དུ་གནས་པའི་
ཟས་སྐོམ་ཐམས་ཅད་ཞིབ་ཏུ་བཟོ་མཁན་མཁྲིས་པ་རྣམ་པ་ལྔ་ལས་འཇུ་བྱེད་མཁྲིས་པ་དེ་ལ་ངོས་འཛིན་བྱེད་པ་ཡིན།
གཞན་ཡང་བཀྲ་འབུམ་པས་མཛད་པས་རྒྱུད་བཞིའི་དཀའ་འགྲེལ་ལས་མེ་དྲོད་མཁྲིས་པ་ནི་མཁྲིས་པ་འཇུ་བྱེད་ཀྱི་
མིང་སྟེ། དེས་ཕོ་བའི་ཟས་སྐོམ་རྣམས་འདྲུལ་ཞིང་མེ་དང་མཐུན་པའི་ལས་བྱེད་པའི་ཕྱིར་རོ་ཞེས་གསུང་།
[རྩོམ་འབྱོར་ཉིན]199903=28
[རྩོམ་པ་པོ་ངོ་སྤྲོད] ཚུལ་ཁྲིམས་རྒྱ་མཚོ། བསང་ཆུ་རྫོང་གི་མི་ཡིན། བོད་ཀྱི་གསོ་རིག་གཞུང་ལ་ཞིབ་འཇུག་གི་བློ་ཁ་ཕྱོགས་
འདུག
• 63 •



ཡང་དཔལ་སྤུངས་པས་མཁྲིས་པ་འཇུ་བྱེད་ནི་ཕོ་བའི་ཟས་སྐོམ་མེ་དང་མཐུན་པའི་བྱེད་ལས་ཀྱི་དྭངས་མ་རྣམས་
ལུས་ཟུངས་སུ་འཇུ་ཞིང་སྨིན་པར་བྱེད་པས་ན་འཇུ་བྱེད་ཅེས་གསུང། གོང་གི་མེས་པོ་རྣམས་ཀྱི་གསུང་རྒྱུན་
གཅིག་སྡོམ་བྱས་ན། ཁོ་བོའི་བློ་ངོར་འཆར་ཚུལ་ནི་སྐབས་འདིར་བཟའ་བཏུང་ཐམས་ཅད་བདེ་བླག་ཏུ་འཇུ་བར་
བྱེད་པའི་གཞིའམ་རྩ་བ་ལྟ་བུ་ཡིན་ཏེ། དེ་ཡང་འཇུ་བར་བྱེད་པའི་མཁྲིས་པ་ཞེས་མཁྲིས་པ་ལྔ་བོ་ལས་ཐོག་མ་དེ་
ཉིད་ལ་བཤད་པ་ཡིན་པའི་ཕྱིར། དེ་ནི་མེ་དྲོད་འཇུ་བྱེད་ཐམས་ཅད་ཀྱི་གཙོ་བོ་མཆོག་ཡིན་ལ་དེར་མ་ཟད་རླུང་ལ་
སོགས་པའི་ནད་གསུམ། དྭངས་མ་ལ་སོགས་པའི་ལུས་ཟུངས་བདུན་དང་། བཤང་བ་ལ་སོགས་པའི་དྲི་མ་གསུམ་
སྟེ། དེ་དག་ཀུན་གྱི་རང་རང་གི་དྲོད་ཀྱི་ཆ་ཤས་རྣམས་ཀྱང་མེ་དྲོད་ཡིན་པར་ཤེས་པར་བྱ་ཞིང་། ཡང་གོ་བ་ལེན་
བདེ་བ་དང་། ཁྱབ་ཆེ་ཆུང་གི་དབང་དུ་བྱས་ན་མཁྲིས་པ་འཇུ་བྱེད་ཅེས་པ་སྤྱིར་ལུས་ཀྱི་སྤྱིའི་བུ་གའི་ཚུན་ཆད་དང་
རྐང་མཐུལ་ཡན་གྱི་དྲོད་ཁམས་དེར་ངོས་འཛིན་ཆོག་པ་དང་། བྱེ་བྲག་གི་དབང་དུ་བད་ཀན་མྱག་བྱེད་མཁྲིས་པ་
འཇུ་བྱེད་རླུང་མེ་མཉམ་ཅེས་མེ་དྲོད་གཙོ་འཁོར་གསུམ་ལ་འཇུག་པ། ཁྱད་པར་དམིགས་བསལ་གྱི་དབང་དུ་བྱས་
ན་མཁྲིས་པ་རིག་ལྔ་ལས་འཇུ་བྱེད་མཁྲིས་པ་ལ་ངོས་འཛིན་བྱེད་པ་ཡིན། ད་དུང་དེང་རབས་གསོ་རིག་(PL/t
##)སོགས་ཞིབ་བསྡུར་བྱས་ན་མིའི་ལུས་ཀྱི་བརླན་གཤེར་གྱི་ཁམས་འཛིན་མཁན་རྨེན་བུའི་རྒྱུ་ལམའམ་ཡང་
ན་རྨེན་བུ་(%E *)ལས་ཟགས་པའི་གཤེར་ཁུ་དང་མཆིལ་མ་གཤེར་རྨེན་ཨ་མདོའི་འབྲོག་པའི་ཡུལ་སྐད་དུ་
མོག་ཤ་ཞེས་བརྗོད་( )དེ་ལས་ཟགས་པའི་གཤེར་ཁུ་སོགས་རྒྱུ་སོར་བཅུ་གཉིས་(+ +g g#)ཀྱི་ནང་དུ་
མཁྲིས་ཁུ་དང་འདྲེས་ནས་ཟས་འཇུ་པའི་ནུས་པ་ཆེ་ཤུན་ཏུ་ཡོད་པས་དེ་དག་ཐམས་ཅད་ལ་སྐབས་ཐོག་གི་འཇུ་བྱེད་
ཀྱི་མིང་འཇུག་ན་འོས་སོ། ཅིའི་ཕྱིར་ན་རྒྱུ་མ་མཁྲིས་ཁུ་ཡི་མཚོ་ཡིན་པ་དང་མཁྲིས་པ་ནི་ཞུ་བ་དང་མ་ཞུ་བའི་
མཚམས་ན་གནས་པའི་ཕྱིར་རོ། །
གཉིས་པ་མེ་དྲོད་ཀྱི་ཡོན་ཏན་བཤད་པ་ལ་གོང་དུ་བསྟན་ཟིན་པའི་མཁྲིས་པ་འཇུ་བྱེད་འདི་ཉིད་འཕེལ་ཟད་
ཀྱི་དབང་དུ་མ་གྱུར་བར་སྟོབས་དང་ལྡན་པ་ཞིག་ཡིན་ན། ཁ་ཟས་ཀྱི་རིགས་ཀྱི་རིམ་པ་ཟོས་ཤིང་འཐུང་བ་རྣམས་
རབ་ཏུ་འཇུ་བ་དང་། དྭངས་སྙིགས་ཀྱང་ཅུང་ཟད་འབྱེད་ཅིང་ལུས་ཀྱི་དྲོད་ལྷག་པར་བསྐྱེད་པ་དང་། དེར་མ་
ཟད་མཁྲིས་པ་ལྷག་མ་(མདངས་སྒྱུར) ལ་སོགས་པ་བཞི་བོའི་གྲོགས་དང་སྟོབས་ཀྱང་སྐྱེད་པར་བྱེད་པའོ། ཡང་
ལུས་ཀྱི་སྲོག་ཟུངས་བདུན་པོ་ཀུན་ལ་ལུས་ཀྱི་མེ་དྲོད་རང་རང་གི་གནས་ན་རན་པ་དེ་ལྟ་བུ་མེ་དྲོད་སྙོམས་པ་ནི་ལུས་
ཀྱི་སྲོག་ཟུངས་ལ་བདེ་ཞིང་བལྟ་སྟེ་ཕན་པ་ཡིན་ནོ། རྒྱུད་ལས་ནད་དང་ལུས་ཟུངས་དྲི་མ་ཀུན་གྱི་དྲོད། དེ་ཡིས་
ནད་མེད་བརྩོན་དང་གཟི་མདངས་དང་། ཚེ་དང་ལུས་ཟུངས་མེ་དྲོད་སྟོབས་འཕེལ་བྱེད། ཅེས་གསུང་བའི་མེ་
དྲོད་སྤྱི་དང་བྱེ་བྲག་ཏུ་འཇུ་བྱེད་སྟོབས་དང་ལྡན་པ་ན་དེའི་ཡོན་ཏན་གྱིས་ནད་མེད་པ་དང་འགུལ་བསྐྱོད་དང་ཐོས་
བསམ་སོགས་བྱ་བ་སྣ་ཚོགས་པ་ལ་བརྩོན་འགྲུས་བསྐྱེད་པ་དང་། གཟི་བརྗིད་མདངས་སྟོབས་ཚེ་དང་དྭངས་མ་ལ་
སོགས་པའི་ལུས་ཟུངས་མེ་དྲོད་གཞན་རྣམས་ཀྱི་སྟོབས་ཀྱང་རབ་ཏུ་འཕེལ་བར་བྱེད་ལ། དེ་ཉིད་ཞུ་བ་དང་མ་ཞུ་
བའི་མཚམས་སུ་གནས་ནས་བཟའ་བཏུང་གང་ཟོས་པ་རྣམས་ཀྱི་དྭངས་མ་དང་སྙིགས་མ་རྣམས་ལེགས་པར་ཕྱེ་
ནས་དྭངས་མ་ཁྲག་ཤ་ཚིལ་རུས་རྐང་ཁུ་བ་མདངས་ཀྱི་བར་དུ་རིམ་བཞིན་འགྱུར་བ་དང་། སྙིགས་མ་རྣམས་ཞུ་
བའི་གནས་ཀྱི་སྒོ་ནས་འགྲོར་འཇུག་པ་མ་ཞུ་བའི་ཟས་རྣམས་ཞུ་བའི་གནས་ཀྱི་ལམ་དུ་འགྲོ་བ་ཉེ་བར་དགག་པའི་
• 64 •



སྒོ་གཏན་ལྟ་བུ་ཡིན་ནོ། གལ་ཏེ་མེ་དྲོད་སྟོབས་ཞན་ན་ནི་ཟས་གང་ཟོས་པ་རྣམས་མི་འཇུ་ཞིང་ཕོ་བའི་ནང་འུར་
སྒྲོག་དང་འགྱིངས་པ་ཡང་ན་ཐུར་དུ་འཁྲུ་བ་དེར་བསྟན་དྭངས་མ་ལ་སོགས་ལུས་ཟུངས་དང་སྟོབས་མདངས་
རྣམས་རྒྱས་པར་མི་འགྱུར་བའི་ཕྱིར་རོ། དེ་ལྟར་ཡིད་ལ་ངེས་པར་བྱས་ནས་ཟས་སྐོམ་དང་སྤྱོད་ལམ་ཡང་ལ་དྲོ་བ་
མེ་དང་ཆོས་དང་མཐུན་པ་དྲོད་སྨན་གྱི་རིགས་འབད་དེ་རྟག་པར་མེ་དྲོད་བཟུང་བའི་བྱ་བ་ལ་གནས་པར་གྱུར་ན་
ལུས་ཀྱི་སྟོབས་དང་ཚེ་ཡུན་རིང་དུ་གནས་པར་འགྱུར་བ་ཡིན་ནོ། འབྱུང་སྲིད་པའི་ཉེས་སྐྱོན་འདི་དག་ལ་དམིགས་
ནས་རྗེ་བཙུན་གཡུ་ཐོག་པ་ཆེན་པོས་ཐུགས་བརྩེ་བའི་སྒོ་ནས་འབྲས་བུ་གཅོང་ནད་སྐྱེད་ཐད་དུ་མན་ངག་རྒྱུད་ཆེན་
དུ། བད་མཁྲིས་རླུང་གི་འཇུ་པའི་མཐུ་ཉམས་ཏེ། མྱག་བྱེད་བད་ཀན་དག་གི་ཕྱག་མ་ནུས། དེ་འཇུ་བར་བྱེད་
པའི་མཁྲིས་པས་འཇུ་མ་ནུས། མེ་མཉམ་རླུང་གིས་དྭངས་སྙིགས་འབྱེད་མ་ནུས། དེ་ལ་མ་ཞུ་ཞེས་སུ་བརྗོད་པ་
ཡིན། མ་ཞུའི་དབང་གིས་འཕོ་བའི་བད་ཀན་འཕེལ། པེ་སྣབས་དེ་ཡིས་རླུང་རྒྱུའི་རྩ་སྦུབས་བཀག ལྷེན་དང་
ལྕགས་དྲེག་མེ་དྲོད་ཉམས་ལ་སོགས། གཅོང་ནད་མ་ལུས་བསྐྱེད་པར་བྱེད་རྒྱུ་ཡིན་ཞེས་གསུང་། །
གསུམ་པ་མེ་སྲོད་བསྲུང་ཐབས། གོང་གི་རྒྱུ་མཚན་དེ་དག་གི་ཕྱིར་དུ་ཡུལ་དང་གནས་སྐབས་གང་དུའང་
ཟས་སྐོམ་དང་སྤྱོད་ལམ་ནུས་པ་ཡང་ལ་དྲོ་བ་ཕོ་བའི་མེ་དྲོད་དང་ཆོས་མཐུན་པ་དང་བསྟེན་ནས་མེ་དྲོད་སྲུང་
ཐབས་ལ་འབད་པ། དེང་སྐབས་འཚོ་བ་དང་སྤྱི་ཚོགས་ཡར་རྒྱས་སོང་བའི་མི་མི་ཉུང་བ་ཞིག་གིས་ནད་སྔོན་
འགོག་དང་ཚེ་ཡུན་ཇེ་རིང་དུ་གཏོང་བ་ལ་ཐབས་སྣ་ཚོགས་པས་འབད་བཞིན་ཡོད་མོད། འོན་ཀྱང་གསོ་བྱེད་ལུས་
ནད་གཉེན་པོ་ངོ་བོ་གཅིག་པ་ཉིད་ཡིན་པས་གསོ་བྱེད་གཞུང་ལ་བློ་ཁ་མ་ཕྱོགས་པ་དག་གི་རྫས་འགྱུར་གྱི་ཡོ་བྱད་
དམ་འཁྱག་སྒམ་དུ་བཅུག་པའི་འཁྱགས་ཟིན་པའི་ཟས་རིགས་དང་བཅུད་ཆེ་བུའི་ཟས། གོང་རྩ་ཆེ་བའི་བཅུད་
གསོ་བའི་སྨན་སོགས་བསྟེན་ནས་ལུས་ཟུངས་མ་སྙོམས་པར་དཀྲུག་སྟེ་མཇུག་མཐར་ཕོ་པའི་དྲོད་ཉམས་པ་དང་
ཡང་ན་གཅིན་པ་མངར་མོའམ་ཟ་ཁུའི་ནད་(ཙ# Cཆ་)དང་ལུས་ཕུང་སྐབས་མི་ཕྱེད་པ་(BE. H#*E)སོགས་
མིའི་བདེ་ཐང་ལ་གནོད་ཆེ་པའི་ནད་ཇི་སྙེད་ཅིག་འབྱུང་གི་ཡོད། དེ་ཕྱིར་བཤད་རྒྱུད་དུ་ཟས་སྐོམ་ལེགས་སྦྱར་
ལུས་དང་སྲོག་འཚོ་ཕྱིར། དམན་ལྷག་ལོག་འགྱུར་ནད་བསྐྱེད་འཕྲལ་སོགས་འཇོམས། དེ་ཕྱིར་ཟས་སྐོམ་སྦྱོར་པ་
མཁས་པ་གཅེས། ཞེས་ཕན་བསྟེན་གནོད་བསྲུང་གི་འཇུག་ལྡོག་ཤེས་པ་ལ་གལ་ཆེན་དུ་གདམས་པ་སྟེ་མི་ན་གནས་
( 13 9 5555 IẤT( Trì) vs Assass="NÉ 555 sec858T TIN TỨC
འོས་འགན་ཆེན་པོ་གཉིས་སུ་བསྡུས་ནས་བསྟན་ཡོད། དེས་ན་མེ་དྲོད་དང་ཟས་སྤྱོད་དེ་ལྟར་བསྲུང་བ་ལས་འབྲས་
བུ་ཡང་སྙིང་ཅི་ཡོད་ཅེ་ན་རྒྱུད་ལས་མེ་དྲོད་དེ་ནི་བཟུང་བར་གྱུར་ན། ལུས་ཀྱི་སྟོབས་དང་ཚེ་ནི་གནས་བར་གྱུར།
ཞེས་བསྟན་པའི་ཕྱིར་མི་གང་ཞིག་ལུས་སྟོབས་ལྡན་པ་དང་མདོག་མདངས་བཀྲ་བ་ནད་ཀྱི་མ་མནར་བ་ཞིག་བཅས་
དགོསན། ཕོ་བའི་མེ་དྲོད་ཚུལ་བཞིན་དུ་གནས་པར་འབད་དགོས་པ་མ་ཟད། དུས་དྲུག་གི་ཟས་སྤྱོད་དག་
ལའང་ཤིན་ཏུ་མཁས་པར་གཅེས་དགོས། །
སྨྲས་པ། སྐྱེ་རྒ་ན་འཆིའི་རྦ་ཀློང་རབ་འཁྱུག་པའི།། སྡུག་བསྔལ་རྒྱ་མཚོར་བྱིང་བའི་འགྲོ་བ་ཀུན།། དུག་
གསུམ་ནད་ཀྱི་འཚེ་བ་ལས་བཀྲོལ་ནས། ལྷ་དད་མི་ཡི་བདེ་བ་མཆོག་ཐོབ་ཤོག།
(རྩོམ་སྒྲིག་འགན་ཁུར་བ། ཤེར་སྟག）
• 65 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
རུས་འཛེར་ནད་ཀྱི་ངོས་འཛིན་དང་བཅོས་ཐབས་སྐོར་
རགས་ཙམ་བརྗོད་པ།
དབང་རྒྱལ།
(ཧོང་ཀྲུང་རྫོང་བོད་སྨན་ཁང་། མཚོ་སྔོན། སྐུ་འབུམ། 811600)
[ནང་དོན་གནད་བཤུས]རུས་འཛེར་ནད་ཅེས་པ་རུས་འཕེལ་ནད་དང་གཅིག་ཏུ་བལྟས་ཆོག དེའང་རུས་ཚིགས་འཆོས་པ་དང་
གས་ཆག་ཏུ་སོང་བ། ལྷན་སྐྱེས་ལ་སོགས་ལས་གྱུར་བ་ཡིན་ཏེ། ནད་རྟགས་དབང་གིས་གྲུམ་བུ་ཚིགས་འབབ་སོགས་སུ་འཁྲུལ་
ཉེན་ཡོད་པས། འཛིན་འཁྲུལ་བཅོས་ལོག་སོགས་ཀྱིས་ད་རྒན་དང་རུས་པའི་གཅོང་ནད་དུ་འགྱུར་ཉེན་ཡོད་ལ། བཅོས་ཐབས་
སུ་གཤགས་བཅོས་འཛེར་འདོན་དང་དུགས་སྣའི་ལུམས་བཅོས་སོགས་ཕན་ནོ།།
[བརྡ་ཆད་གཙོ་བོ] རུས་འཛེར་ནད། xའཕྲོ་འོད། ལུམས་བཅོས། །
[དཔེ་དེབ་དབྱེ་རྟགས]R683.1 [ཡིག་ཚང་མཚོན་བྱང]B [རྩོམ་གྱི་སྒྲིག་ཨང]1002-9117(1999)01=66—04
དེ་ཡང་རུས་འཛེར་ཞེས་པ་རུས་པ་ཆག་གྲུམ་ཤོར་བའི་བར་གྱི་རུས་ཆག་ཕྲ་མོའི་དོན་ཡིན་པ་མན་རྒྱུད་དུ་
མཚོན་རྨའི་སྐབས་སོགས་སུ་བསྟན་ཡོད་མོད། སྐབས་དོན་རུས་འཛེར་ནད་ཅེས་ཞིབ་ཏུ་དཔྱད་ན་ཕྱི་ལུགས་( Pཅུ་
)ཀྱི་རུས་འཕེལ་ནད་(g #t། E)དང་འདྲ་མཚུངས་སུ་ལྟ་ཆོག་སྙམ་སྟེ། ཁོ་བོས་ལོ་དུ་མའི་རིང་གི་ནད་
ཐོག་ལག་ལེན་ཁྲོད་དཔྱོད་བསྡུར་དང་། xའཕྲོ་འོད་དཔྱད་འབྲས། དེ་མིན་ནད་དེའི་སློང་རྐྱེན་དང་། མངོན་
ཚུལ། རྟགས་འགྱུར་བཅས་ཕྱོགས་ཡོངས་ནས་བསྡུར་གཞིགས་བྱས་པ་བརྒྱུད་བོད་ལུགས་ཀྱི་རུས་འཛེར་ནད་ནི་
དེང་རབས་ཕྱི་ལུགས་ཀྱིས་བརྗོད་པའི་རུས་འཕེལ་ནད་ཅེས་པ་ཡིན་པའི་ཐོག་མའི་ངེས་ཤེས་ཙམ་རྙེད་བྱུང་། ཕྱི་
ལུགས་པསxའཕྲོ་འོད་ལས་རུས་འཕེལ་ནད་ལ་རུས་པའི་འཛེར་བུ་ཡོད་པ་མཐོང་ཐུབ་ཀྱང་ནད་རྟགས་དེ་ཙམ་
གསལ་འབྱེད་མེད་པ་དང་། བོད་ལུགས་སུའང་རུས་པ་འཕེལ་བས་རུས་ལྷག་དང་རུས་པ་ཆགས་གྲུམ་ཤོར་བའི་
བར་གྱི་རུས་འཛེར་ཞེས་འབོད་པ་ལས་ནད་རྟགས་སྔ་མ་བཞིན་གསལ་དབྱེ་མི་འདུག། སྤྱིར་ན་རུས་པ་ཆག་གྲུབ་
[རྩོམ་འབྱོར་ཉིན]19970925
[རྩོམ་པ་པོ་ངོ་སྤྲོད] དབང་རྒྱལ། མཚོ་སྔོན་ཐུན་ཏེ་རྫོང་གི་མི་ཡིན། བོད་ཀྱི་གསོ་རིག་གི་དཔྱད་པ་དང་ལག་ལེན་ཆེད་དུ་
གཉེར་ཡོད།
• 66 •



ཐོག་མའི་སྐབས་མན་རྒྱུད་དུ། “རུས་འཛེར་མདེའུར་བཅས་པ་ག་ལེ་བྱུང་།”ཞེས་དང་། “ཤ་དྲས་ལ་རུས་
འཛེར་གདོན”ཞེས་པ་ལྟར་བཅོས་ཐུབ་པ་བྱུང་ནའང་། ཚིགས་པ་འཆུས་པ་དང་རུས་ཚིགས་གས་ཆག་རྒྱུན་རིང་
སོང་བའི་རུས་འཛེར། ལུས་ཟུངས་འཕེལ་བ་དང་ལྷན་སྐྱེས་ལས་བྱུང་བའི་རུས་འཛེར་སོགས་གྲུ་བུ་ཚིགས་འབབ་
དང་མཁལ་འགྲམས་བྱེར་རྒྱས་ལྷུང་བ་སོགས་ཀྱི་ནད་རྟགས་དང་འཁྲུལ་ཉེན་ཆེ་ཞིང་སྨན་བཅོས་ལེགས་པོ་མ་བྱུང་
ཚེ། རུས་འཛེར་རྐྱེན་གྱིས་ད་རྒན་ནམ་རུས་གཅོང་ནད་( ##)དུ་གྱུར་ནས་ཞ་རིད་དུ་འགྱུར་བ་མང་པོ་
མཐོང་།
དང་པོ། སློང་རྐྱེན།
ནད་འདིའི་སློང་རྐྱེན་ནད་ཐོག་ལག་ལེན་ལས་མཐོང་བ་རྣམས་ཕྱོགས་སྡོམ་དང་དབྱེ་ཞིབ་བྱས་བ་ལྟར་ན།
གཡང་ལྷུང་བརྡབས་འགྲམ་རྐྱེན་གྱིས་རུས་པ་གས་ཆག་བྱུང་བ་དང་། ཆག་སྣ་འཁྲུགས་པའམ་ཚིགས་པ་ཤོར་ཏེ་
ཡུན་རིང་ལོན་པ། སྐྱེ་དང་སྐལ་མཇུག་གི་གཞུང་ཚིགས་འཆུས་པ། དར་མའི་དུས་སུ་མི་ཐེག་བཞིན་དུ་ལྕི་པོ་
འཁུར་བ་དང་། བཏེགས་པ། མཆོངས་རྒྱུག་དྲག་པོ་བྱས་པ། གཞན་ཡང་སྐྱེ་ལུགས་ཀྱི་འགྱུར་བ་སོགས་ཀྱིས་
སློང་གི་ཡོད་པ་རེད། -
གཉིས་པ། དབྱེ་བ།
རང་ཉིད་ཀྱིས་ལག་ལེན་ཉམས་མྱོང་ནང་རུས་འཛེར་ཡོད་པའི་ནད་པ་བརྒྱ་ཙམ་ལ་ལྟ་ཞིབ་བྱས་པ་བརྒྱུད་
མཇིང་ཚིགས་དང་། སྒལ་ཚིགས། རྐེད་ཚིགས། མཇུག་ཚིགས་བཞི་དང་། ཚིགས་ཆེན་དང་ཚིགས་ཆུང་གི་
རུས་འཛེར། གནས་ངེས་མེད་དུ་རུས་བ་བརྡབས་འགྲམ་བྱུང་བའི་གས་ཆག་བར་གྱི་རུས་འཛེར། ཚིགས་ཤོར་
ཡུན་ལོན་བར་གྱི་རུས་འཛེར་ཅུང་མང་པོ་མཐོང་བ་རེད། གཞན་ངོ་བོ་དང་རིགས་ཀྱི་དབྱེ་བ་སོགས་མིག་སྔར་
ཞིབ་འཇུག་གིས་མི་འདང་བས་བགར་ཐབས་བྲལ་ལོ།།
གསུམ་པ། ནད་རྟགས་གནད་བསྡུས།
དེ་ལ་སྤྱི་དང་བྱེ་བྲག་གཉིས་ཡོད་པ་ལས། སྤྱི་རྟགས་རུས་འཛེར་གར་ཡོད་པ་དེར་དབྱར་དགུན་ཉིན་
མཚན་ལྟོས་མེད་དུ་ན་ཟུག་ལྷང་ལྷང་ལྡང་བ་དང་། གཡས་གཡོན་གྱི་ཆུ་རྒྱུས་མཁྲེགས་པ། གནོན་ཟུག་ཆེ་བ།
གནམ་གཤིས་འགྱུར་ལྡོག་གྲང་ངད་དང་ལས་ལ་ཞུགས་དུས་ལྷག་པར་ན་ཞིང་ཟས་སྨན་གྱི་ཕན་ནུས་ཆུང་བའོ། བྱེ་
བྲག་མཇིང་ཚིགས་སུ་རུས་འཛེར་ཡོད་ཚེ་སྤྱི་རྟགས་སྟེང་མགོ་བོ་ན་ཞིང་འཁོར་བ་དང་། སྐེ་བསྒྱུར་དཀའ་ཞིང་
སྒུར་པོར་འགྲོ་དགོས་པ། ལྟག་ཆུའི་འགྲམ་གཉིས་གཟེར་བ་ལ་ནད་ཚབས་ལྕི་ཚེ་དེའི་རྐྱེན་གྱིས་ཁ་མིག་ཡོ་བ་དང་།
རྣ་བ་འོན་པར་འགྱུར་བ་སོགས་ཀྱི་མངོན་ཚུལ་ཡང་ཡོང་གི་ཡོད། སྒལ་ཚིགས་གི་རུས་འཛེར་ནི་སྤྱིའི་མངོན་ཚུལ་
སྟེང་སྒལ་བ་རེངས་ཤིང་བསྒྱུར་དཀའ་བ་དང་། བཤུལ་ཤ་ན་ཞིང་བྲང་སྡམ་གློ་ལུ་བྱེད་པ། རྐེད་ཚིགས་རུས་
འཛེར་ནི་སྤྱི་རྟགས་སྟེང་མཁལ་རྐེད་འཁོར་ཞིང་ན་བ་དང་། རྐེད་པ་འཁྱོག་པོར་འགྲོ་དགོས་པ། གློ་སྤྲོད་བྱུང་ཚེ་
བཟོད་ཐབས་མེད་པ་བཅས་མཁལ་ནད་ཀྱི་རྟགས་ལྟར་སྣང་བ་ལ་མཁལ་སྒང་གི་རྩ་ཆུ་བཅས་ལ་འགྱུར་བ་མེད།
• 67 •



མཇུག་ཚིགས་སམ་ཚང་རུས་རུས་འཛེར་ཡང་དེ་དང་མཚུངས། གནས་ངེས་མེད་དུ་བརྡབས་འགྲམ་རྐྱེན་གྱིས་
རུས་གས་བྱུང་བའི་འཛེར་བ་དེ་རབ་གསར་བའི་རྟགས་དང་མཚུངས་ཤིང་། རྙིངས་ནས་ཡུན་ལོན་ཚེ་གར་ཡོད་ས་
དེར་གཏིང་ནས་ན་ཟུག་རྒྱས་པ་དང་། སྐྲངས་པ་འཕེལ་འབྲི་བྱེད་པ། གནོན་ཕུར་བྱས་ཚེ་ཟུག་གཟེར་ཤས་ཆེར་
མངོན་ལ། ཚིགས་ཤོར་ཡུན་ལོན་བར་གྱི་རུས་འཛེར་ཡང་ནད་རྟགས་དེ་དང་འདྲ་བ་བཅས་མདོར་ན་གོང་གསལ་
རྟགས་རྣམས་མངོན་ཚེ་གནས་དེརའཕྲོ་འོད་ཀྱིས་བརྟགས་ནས་མཐའ་གཅིག་ཏུ་རུས་འཛེར་མཐོང་བའི་ངེས་
བའང་མེད་དོ།།
བཞི་བ། བཅོས་ཐབས།
དེང་སྐབས་ཕྱི་ལུགས་ཀྱིས་རུས་འཛེར་ནད་ལ་གཤགས་བཅོས་དང་དངོས་ཁམས་ཀྱི་གསོ་ཐབས་ཏེ་རྩ་དོན་
གཉིས་སྤྱོད་བཞིན་ཡོད་མོད། འོན་ཀྱང་ཕན་འབྲས་མངོན་གསལ་ལས་རིགས་ཐུན་མོང་ནས་ཁས་ལེན་པ་ཞིག་
མིག་སྔར་དུ་ད་དུང་བྱུང་མེད། དེའང་དཔེར་ན་གཤགས་ལས་ལ་བརྟེན་ནས་བཅོས་པ་ནི་རུས་པ་ཆགས་གྲུམ་ཐོག་
མའི་སྐབས་སུ་ནུས་པ་ཐོན་པ་ཙམ་ལས་རྙིང་ནས་ཡུན་རིང་འགྱངས་པ་དང་། སྒལ་ཚིགས་དང་རྐེད་ཚིགས་ཀྱི་
རུས་འཛེར་ལ་ནི་ཁས་ལེན་དཀའ་བ་ཞིག་རེད། ཕྱི་མ་དངོས་ཁམས་ནི་གནོན་འཕུར་དང་གློག་རླབས་ལ་བརྟེན་
ནས་བཅོས་ཐབས་བྱེད་ཀྱི་ཡོད་རུང་དེས་འཕྲལ་དུ་ཟུག་རྔུ་བཅག་ནས་ཉིན་ཤས་རིང་ཕན་པ་ལྟ་བུ་འབྱུང་ཡང་གཞི་
མེད་དུ་འགྱུར་འགྲོ་གི་མེད། དེ་མིན་སྨན་གྱི་བཟོ་གྲྭ་དང་གསར་འགྱུར་ལས་ཁུངས་མང་པོས་ཀྱང་རུས་འཛེར་
བཅོས་ཐུབ་པའི་སྨན་གསར་བ་ཡོད་ལུགས་གསལ་སྒྲོག་བྱེད་བཞིན་པ་དེ་ཚོས་ཀྱང་ཐག་གཅོད་རྩ་བ་ཉིད་ནས་ཐོན་
གྱི་མེད་གཤིས། ཞིབ་འཇུག་པ་ཚོས་མུ་མཐུད་དུ་རུས་འཛེར་བཅོས་ཐབས་ཀྱི་རིག་པ་གསར་བ་འཚོལ་བཞིན་པ་
རེད། །
རང་རེའི་གསོ་རིག་གི་གཞུང་དུའང་རུས་འཛེར་ནད་ལ་གསར་བའི་དུས་སུ་མི་རུས་འབྲུག་རུས་མགྲོན་ཐལ་
རུ་རྟ་གདབས་པ་དང་། དེས་མ་ཕན་ན་ཤ་དྲས་ལ་རུས་འཛེར་དབྱུང་བ་སོགས་ཕྱི་ལུགས་གཤགས་བཅོས་དང་
མཚུངས་བའི་དེ་ཉིད་རུས་འཛེར་གསར་བའི་དུས་མ་གཏོགས་རྙིངས་ནས་ཡུན་རིང་ལོན་པར་དབྱུང་དཀའ་བ་རེད།
དེས་ན་འདིར་རང་ཉིད་ནས་བོད་ཀྱི་གསོ་བ་རིག་པའི་ལག་ལེན་བཅོ་བརྒྱད་ཀྱི་ནང་ཚན་དུགས་སྣའི་ལུམས་བཅོས་
ལ་བརྟེན་ནས་རུས་འཛེར་བཅོས་པའི་ཉམས་མྱོང་ཡིན་ཁུལ་ཙམ་རང་མཉམ་གསར་བུ་རྣམས་ལ་ངོ་སྤྲོད་ཙམ་ཞུ་བ་
ལ། དེའང་ཆག་གྲུམ་ཤོར་བའི་རུས་འཛེར་གསར་དུས་སུ་མི་རུས་དང་འབྲུག་རུས་མགྲོན་ཐལ་རུ་རྟ་བཅས་གནས་
དེར་གདབ་པ་དང་། དེས་མ་ཐོན་ན་ཤ་དྲས་ནས་རུས་འཛེར་དབྱུང་པ་ལ་བརྩོན་དགོས་པ་དང་། རྙིང་ནས་ཡུན་
རིང་ལོན་པར་བདུད་རྩི་ལྔའི་ཆུ་ལུམས་དང་། དུག་སྣའི་བཅིང་ལུམས། དེ་བཞིན་མེ་ཏོག་སྣ་ཚོགས་ཀྱི་རླབས་
ལུམས་བཅས་བཅོས་ཡུན་གཅིག་ལ་ཉིན་བཅུ་དང་། བཅོས་ཡུན་ཐེངས་གསུམ་ནས་བཞི་བར་བྱས་པས་ཕན་སྐྱེད་
མངོན་གསལ་བྱུང་། དེ་ཡང་ལུམས་བཅོས་དངོས་མ་བྱས་པའི་སྔོན་དང་། བར། མཇུག་རྣམས་སུ་བྱུག་མཉེས་
བྱེད་གལ་ཏེ། རྩི་བྱུགས་སྟེང་མགྲོན་ཐལ་བསྣན་ཏེ་སྣུམ་ནག་དང་མཉམ་བསྲེས་ཀྱིས་བྱུག་པ་རྒྱག་པ་དང་། ཕུར་
མཉེས་བྱེད་པའི་ཐབས་ཤེས་ལ་བརྟེན་ནས་ལྡེམ་ཤུགས་རྒྱུན་ལྡན་ཡོང་བ་བྱས་ཏེ་སྐབས་འཕྲལ་ཟུག་རྔུ་གཅོག་པ་
• 68 •



དང་འབྲེལ། གཙོ་བོའམ་དངོས་གཞི་ལུམས་བཅོས་ཏེ་རུས་འཛེར་ནད་ཀྱི་གནས་དང་། མངོན་ཚུལ། ངོ་བོ་
བཅས་མི་འདྲ་བར་གཞིགས་ནས་བདུད་རྩི་ལྔའི་ཆུ་ལུམས་དང་། དུག་སྣའི་བཅིང་ལུམས། མེ་ཏོག་སྣ་ཚོགས་ཀྱི་
རླངས་ལུམས་བཅས་གང་ལ་གང་འཚམ་བསྟེན་ན་ཕན་ནུས་མངོན་གསལ་མཆིས་པ་དཔེར་ན། ཁོ་བོས་དངོས་སུ་
ནད་པ་བཞི་བཅུར་བེད་སྤྱད་པའི་རྒྱུད་རིམ་ནང་ནད་རྟགས་རྦད་དེ་ཞི་ཐུབ་པའི་ནད་པ་མི་གྲངས་བཅུ་དགུ་དང་།
ནད་རྟགས་ཕལ་ཆེ་བ་ཞི་ཐུབ་པའི་ནད་པ་བཅུ། ཇེ་བདེར་ཡོངས་བའི་ནད་པ་དྲུག། ཕན་སྐྱེད་ཅི་ཡང་མེད་པ་མི་
གྲངས་ལྔ་བཅས་རེད། ཕན་སྐྱེད་ཡོད་པ་རྣམས་ཡང་བསྐྱརxའཕྲོ་འོད་ལས་བརྟག་པའི་འབྲས་བུར་རུས་འཛེར་
འཚར་སྐྱེད་སྔོན་འགོག་དང་ཚོད་འཛིན་གྱི་ནུས་བ་ཐོན་ཡོད་པ་མཐོང་ཐུབ། གཞན་ཡང་ལུམས་བཅོས་བྱས་ཚར་
བའི་རྗེས་གནོན་དུ་མེ་བཙའ་བསྟུད་མར་ཉིན་ཁ་ཤས་ལ་གདབ་པས་རུས་འཕེར་རྒྱས་ཡོང་རྒྱུར་སྔོན་འགོག་དང༌།
ཚོད་འཛིན། ཟུག་རྔུ་གཅོག་པ་བཅས་ཕན་སྐྱེད་ཆེར་མངོན་ནོ།།
(རྩོམ་སྒྲིག་འགན་ཁུར་བ། བཀྲ་ཚེ།)
• 69 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1)
J. NORTHWESTERN NATIONALITIES UNIVERSITV(Tibetan language)
བོད་ཀྱི་ལབ་རྩེ་སྐོར་གྱི་རིག་གནས་ལ་ཅུང་ཙམ་དཔྱད་པ།
འཇམ་དབྱངས་ཐར། བྱང་མོ་སྐྱིད།
(1. ཧཱ་ལོང་རྫོང་མི་རིགས་སློབ་འབྲིང་། མཚོ་སྔོན། ཧྭ་ལོང་། _8109900;
2. སྒོ་རུ་སློབ་འབྲིང་། མཚོ་སྔོན། ཞིན་ཧྭ། 811100）
[ནང་དོན་གནད་བཤུས]ལབ་རྩེ་ནི་བོད་པ་སྤྱིའི་སྲོལ་དུ་སྣང་ལ། རི་ཁ་སྒང་ཁར་བསྟོད་པ་རྒྱུགས་ཆེ། དེའང་ཁ་ཅིག་གིས་
ལམ་རྟགས་འགྱུར་བ་ལས་བྱུང་བ་དང་ཕྱི་རོལ་པའི་སྲོལ་ཉི་ཚེ་བ་ཞིག་ལས་གྱུར་བ་སོགས་བཞེད་ཚུལ་མི་འདྲ་བ་མང་། དོན་དམ་
དུ་བོན་གྱི་ལུགས་སུ་གཤིན་པོར་མཆོད་གསོལ་གྱི་ཆོ་ག་ལས་འཕེལ་བར་མངོན། ད་ལྟའི་བསྟོད་སྲོལ་དུ་ནང་བའི་ཆོས་ལུགས་ཀྱི་
ཤན་དང་འབྲེལ་ཞིང་ནང་དོན་སྤྱི་ཚོགས་སྤེལ་སའི་སྒོ་དུ་མར་འབྲེལ་འདུག
[བརྡ་ཆད་གཙོ་བོ]ལབ་རྩེ། བོན། མཆོད་པ།
[དཔེ་དེབ་དབྱེ་རྟགས]K892 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(1999)01-70-12
ལབ་རྩེ་ནི་བོད་མི་དམངས་ཀྱི་ལོ་རྒྱུས་འཚོ་བའི་ཁྲོད་གལ་ཆེ་བའི་གྲུབ་ཆ་ཞིག་ཡིན་སྲིད་ཀྱང་། ད་ལྟའི་བར་
དུ་འདིའི་ཕྱོགས་ལ་དཔྱད་པ་བཏང་ཡོད་པ་ཧ་ཅང་དཀོན་པས། འདིར་དོ་སྣང་བྱ་རིགས་པ་ཞིག་ཡིན་པར་སྙམ་
ནས་ངེད་ཅག་གི་ནུས་ཚོད་ཀྱིས་དཔྱད་པ་ཅུང་ཙམ་སྤྲོས་པའོ།།
གཅིག བྱུང་འཕེལ་གླེང་བ།
ལབ་རྩེ་ནི་སྔ་མོ་ཞིག་ནས་དར་ཡོད་པའི་བོད་པ་སྤྱིའི་ཡུལ་སྲོལ་ཞིག་ཡིན་སྟབས། བོད་ཀྱི་ཡུལ་གྲུ་འདི་ལ་
དར་ཡོད་པ་དང་ཡུལ་ཕྱོགས་དེ་ལ་དར་མེད་ཅེས་བརྗོད་དུ་མེད་པར། སྟོད་མངའ་རིས་སྐོར་གསུམ་ནས་བར་
དབུས་གཙང་རུ་བཞི། སྨད་མདོ་ཁམས་སྒང་དྲུག་བཅས་ཡུལ་གྲུ་གང་ལ་ཡང་དར་ཁྱབ་ཏུ་སོང་ཡོད་པ་ཞིག་རེད།
འོ་ན་དོན་དངོས་ཐོག་ལབ་རྩེ་ཟེར་བ་ཅི་ཞིག་ཡིན་ཞེ་ན། དེ་ལ་འགྲེལ་ཚུལ་སྣ་ཚོགས་པ་མཆིས། མཁས་པ་ལ་ལས་
དེ་ནི་ཞང་སྐད་ཡིན་ཞིང་ལམ་རྟགས་ཀྱི་དོན་ཡིན་པར་གསུངས་ཡོད་དེ། ས་སྟོང་ལུང་སྟོང་དུ་ཕྱུག་འཚོ་བར་ཕྱིན་
[རྩོམ་འབྱོར་ཉིན]1997-10-10
[རྩོམ་པ་པོ་ངོ་སྤྲོད]འཇམ་དབྱངས་ཐར། (1971- )མཚོ་སྔོན་ཞིན་ཧྭ་རྫོང་གི་མི་ཡིན། དམངས་སྲོལ་རིག་པའི་ཕྱོགས་པ་ལ་
དཔྱད་འཇུག་བཞིན་མཆིས། བྱང་མོ་སྐྱིད།(1964 - )ཞིན་ཧྭའི་མི་ཡིན།
• 70 •



ན་ལམ་ནོར་བར་དོགས་ནས་རི་མཐོན་པོའི་རྩེ་དང་ས་མཚམས་སུ་རྡོ་བརྩིགས་བརྒྱབ་ནས་རིམ་བཞིན་ལབ་ཙེའི་
སྲོལ་དུ་ཆགས་པ་དང་གཅིག གཞན་ཞིག་ནི་དང་པོ་བོད་མིའི་ཚོ་བ་ཁག་གི་བར་འཕྲོག་བཅོམ་དང་དམག་འཁྲུག་
བྱུངན་ཡུལ་ཁམས་ཆ་མེད་མང་པོར་བརྒྱུད་དགོས་པས་རི་མཐོ་ས་དང་ས་མཚམས་ནས་མདའ་མདུང་སོགས་
བཙུགས་ནས་ལམ་རྟགས་བཟོས་པ་ནས་དར་བར་བཤད། ཡང་འཆད་སྲོལ་ཞིག་ལ་ལབ་རྩེ་ཞེས་པ་སྔོན་རྒྱ་གར་དུ་
ཕྱི་རོལ་པས་རྡོ་ལས་གྲུབ་པའི་མཚན་མ་བསྟད་ནས་ལྷ་དབང་ཕྱུག་ལ་མཆོད་པའི་ཆོ་ག་ཞིག་ཡོད་པའི་མིང་ལ་མཚན་
མ་ཁྱུག་པ་ཟེར། རྗེས་སུ་བོད་རྣམས་ཀྱིསདེར་ལད་མོ་བྱས་ནས་ཁམས་ཕྱོགས་སུ་ཤུ་རྭ་བསྟོད་པ་དང་། གཞན་དུ་
ཤིང་དང་འབྲོང་རྭ་སོགས་བསྟོད་སྲོལ་དར་ཞིང་ཡུལ་དེ་ནི་གཞི་བདག་གི་གནས་ཡུལ་ཡིན་ཟེར། ཡང་ཁ་ཅིག་གིས་
སྔོན་བོད་བཙན་པོའི་དུས་སྐབས་སུ། བོད་རྒྱའི་བར་དམག་འཁྲུག་བྱུང་ནས་བོད་ཀྱི་དམག་དཔོན་ཆེན་པོ་གྲོངས་
པ་ན་དམག་མི་རྣམས་ཀྱིས་དམག་དཔོན་དེའི་ཕུང་བོ་རི་མཐོན་པོ་ཞིག་ཏུ་སྦས་ནས། མདའ་མདུང་གྲི་གསུམ་
བཙུགས་ཏེ་མྱ་ངན་དང་རྗེས་དྲན་གྱི་ཚུལ་དུ་བྱེད་པ་དེ་རིམ་བཞིན་ལབ་རྩེ་བསྟོད་པའི་སྲོལ་དུ་གྱུར་བ་བཅས་བཞེད་
སྲོལ་མི་མཐུན་པ་དུ་མ་ཡོད་དོ། །
ངེད་ཅག་གི་བསམ་པར་གོང་གི་བྱུང་ཚུལ་ཐོ་རེ་བ་དེ་དག་ཕྱོགས་གཅིག་ཏུ་བསྡུས་ན་རྒྱུ་མཚན་ཕལ་ཆེར་
རྟོགས་ཐུབ་སྙམ། བོད་ཀྱི་ལོ་རྒྱུས་ཡིག་རྙིང་དུ་མའི་ནང་གཉའ་ཁྲི་བཙན་པོ་མ་བྱུང་བའི་ཡར་སྔོན་ནས་བོད་དུ་
དབང་མཛད་དྲུག་སོགས་འདྲེན་པའི་སྐབས་གནོད་སྦྱིན་དང་། ལྷ། ཀླུ། འདྲེ། གཉན་བཙན། བདུད།
སྲིན་པོ་མ་སངས་སོགས་མི་མ་ཡིན་གྱིས་དབང་བསྒྱུར་བར་བཤད་པ་དང༌། «ཡོ་ག་ལྷ་གྱེས་ཅན»ལས“འོ་དེ་གུང་
རྒྱལ་བྱ་བ་དེ་ནམ་མཁའི་འཕྲུལ་ཙམ་ན་བཞུགས་པའི་ཚེ། གནམ་གྱི་ཐང་ང་དགུ་དང་བཤོས་པའི་སྲས་དགུ་བརྒྱ་
རྩགཅིག་འཁྲུངས་སོ། ཆར་བབས་པའི་གྲངས་ལས་མང་བའི་ལྷ་བྲན་ཀུན་གྱི་ཡབ་མཛད་དོ། བར་སྣང་ལ་
བཞུགས་པའི་ཚེ། བར་གྱི་ཐང་ང་དགུ་དང་བཤོས་བའི་སྲས་རི་རབ་ཀྱི་རྡུལ་ཕྲན་ལས་མང་བའི་ལྷ་བྲན་ཀུན་གྱི་
ཡབ་མཛད། ས་དོག་ལ་གཤེགས་པའི་ཚེ་ས་སྡེ་བརྒྱད་ཀྱི་ཚིས་མཛད། མི་མངས་ཀྱི་ལྷར་གཤེགས། ལྷ་དགུའི་
ཡབ་ལགས་སོ།” སྐབས་དེར་གནམ་ས་བར་སྣང་ཡོངས་ལ་ལྷའི་གང་བར་བརྗོད་པ་དང་། དེ་བཞིན་སྲིད་པའི་
ལྷ་བྱུང་ཚུལ་ཀྱང་བོན་ཆོས་ལས་མང་དུ་བཤད་ཡོད་པས་གསལ། བོན་གྱི«བསྟན་འབྱུང》ལས“འགལ་རྐྱེན་བྱུང་
ན་ཡུལ་ལྷ་དམར་གྱིས་གསོལ།” ཞེས་འཁོད་པ་ནི་བདུད་དང་སྲིན་མོས་དབང་བྱེད་སྐབས་མི་རྣམས་འགལ་རྐྱེན་
ལ་འཕྲད་དུས་ཡུལ་གྱི་ལྷ་ལ་དམར་མཆོད་བྱེད་པའི་གོམས་སྲོལ་དུས་དེ་ནས་ཡོད་པར་རྟོགས་ཐུབ། དེའི་རྗེས་བོན་
གྱི་སྟོན་པ་གཤེན་རབ་བོད་དུ་བྱོན་སྐབས “མི་ལ་ལྷ་གསོལ་བྱུར་ཕུད་བཀའ་ལུང་ཕོག” ཅེས་བོད་རིགས་ཀྱི་ལྷ་
གསོལ་བའི་ཆོ་ག་ཐོག་མ་ཡང་བོན་ལུགས་ནས་དར་བར་མཚོན། གནའ་སྔ་མོ་ཞིག་ནས་འགྲོ་བ་མིའི་སྣང་ཚུལ་ལ་
འཇིག་རྟེན་ཁམས་ཀྱི་དངོས་པོ་ཡོད་ཚད་ལ་བླའམ་རྣམ་ཤེས་གནས་ཤིང་དེ་ལ་མི་ལས་ཁྱད་འཕགས་ཀྱི་ནུས་བ་ལྡན་
པར་རློམ། 《ཐང་ཡིག་གསར་རྙིང》ལས་ཀྱང“རི་དྭགས་གཉན་ནི་ལྷ་རུ་བཟུང་། མི་རྣམས་མོ་བ་རྩིས་པར་
དད།”ཅེས་པས་བོད་མི་རིགས་ནི་གནའ་སྔ་མོ་ནས་གནམ་དང་ལྷ་ལ་མོས་པ་ཤེས། གང་ལྟར་གཉའ་ཁྲི་བཙན་
པོ་ཡར་སྔོན་དུ་མི་རྣམས་ཀྱིས་གནམ་ས་བར་སྣང་གང་དུའང་ལྷ་ཡོད་པར་ངོས་བཟུང་སྟེ་ཡུལ་དེར་ལྷ་གསོལ་བའི་
བྱེད་སྒོ་སྤེལ་བ་རེད། བོད་ཡུལ་དུ་བོན་དར་ནས་བོན་བྱེ་བྲག་མང་པོར་གྱེས་ཏེ་རྒྱུའི་བོན་རིགས་བཞི་དང་འབྲས་
• 71.



བུའི་བོན་རིགས་ལྔ་བྱུང་། ལྷག་པར་དུ་རྒྱུའི་བོན་རིགས་བཞི་འཕེལ་རྒྱས་བྱུང་ནས་བོད་ཡུལ་དུ་ཁྱབ། «རྒྱལ་
རབས་གསལ་བའི་མེ་ལོང»ལས“རྒྱུ་ཡི་བོན་པོ་རིགས་བཞི་ནི་སྣང་གཤེན་བལ་ཐོད་ཅད། འཕྲུལ་གཤེན་བལ་
ཚོན་ཅན། ཕྱ་གཤེན་ཇུ་ཐིག་ཅན། དུར་གཤེན་མཚོན་ཆ་ཅན་ནོ། དེ་ལའང་སྣང་གཤེན་བལ་ཐོད་ཅན་གྱིས་ཕྱུ་
དང་གཡང་འགུགས། ལྷ་དང་སྨན་གསོལ། དགེ་ལེགས་དང་དཔལ་བསྐྱེད་ནས་མི་ནོར་རྒྱས་བར་བྱེད། འཕྲུལ་
གཤེན་བལ་ཚོན་ཅན་གྱིས་མདོས་དང་ཡས་གཏོང་། སྲིད་དང་རྟེན་འཛུགས། འཕྲལ་ཕུགས་ཀྱི་འགལ་རྐྱེན་
ཐམས་ཅད་སེལ་བར་བྱེད་དོ། ཕྱྭ་གཤེན་ཇུ་ཐིག་ཅན་གྱིས་ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་སེལ།
ཟག་བཅས་ཀྱི་མངོན་ཤེས་འཆད་པར་བྱེད། དུར་གཤེན་མཚོན་ཆ་ཅན་གྱིས་གསོན་གྱི་བགེགས་སེལ། གཤིན་གྱི་
དུར་འདེབས། ཆུང་གི་སྲི་གནོན། གནམ་གྱི་རྒྱུ་སྐར་བལྟ། སའི་འདྲེ་བཏུལ་བ་ཡིན་ནོ།” ཞེས་པ་ལས་ཐོག་
མའི་རྒྱུ་བོན་ནི་གཙོ་བོ་ཡར་ལྷ་ལ་མཆོད་པ་དང་མར་འདྲེ་ལ་གླུད་གཏོང། བར་གཤིན་པོ་ལ་དུར་འདེབས་དང་
གསོན་ལ་ནད་གེགས་སེལ་བ་བཅས་ཀྱི་ཆོ་ག་སྤེལ་མཁན་དང་། “འཕྲུལ་གཤེན་བལ་ཚོན་ཅན” “དུར་གཤེན་
མཚོན་ཆ་ཅན” མིང་ཙམ་ལས་ལབ་རྩེ་སྟོད་པར་ཁོ་ཚོ་དང་འབྲེལ་བ་ཆེ་སྙམ། ཡང་མི་རྣམས་ཀྱིས་ཡུལ་ལྷ་
གནས་ཡོད་ཟེར་བའི་གནས་དེར་རྡོ་མང་པོས་ཁྲི་གྲུ་བཞི་མ་ཞིག་བརྩིགས་པ་དེ་ལ་གསས་མཁར་བྱ་ཞིང་། གསས་
མཁར་ཞེས་པ་བོན་པོའི་མིང་ཞིག་སྟེ། གསས་ནི་ལྷ་ཡི་དོན་ཏེ་ལྷ་མཁར་རམ་ལྷ་ཁང་ཞེས་པའི་དོན་རེད། དེ་ཡང་
ནམ་ཞིག་གི་ཚེ་བདུད་སྲིན་ལོག་པའི་དམག་ཚོགས་རྣམས་ཀྱིས་བོན་གཤེན་ལ་འགྲན་འཚོལ་ཞིང་བོན་ལ་དོ་བསྡོ།
ལྷ་ལ་ཐོ་འཚམས་པ་བྱུང་སྟེ། དེའང་གནམ་ས་བར་སྣང་གསུམ་ལ་དབང་བྱེད་པའི་ཆེད་དུ་ཁམས་བརླག་རུམ་རྗེ།
ནད་མུག་མཚོན་གསུམ་གྱིས་ཚངས་རིས་ཀྱི་འཇིག་རྟེན་མན་ཆད་བརླག་ལ་ཐུག་པའི་ཚེ་གསང་བ་འདུས་པས་དེ་
དག་བཅོམ་ཞིང་དམ་ལ་བཏགས་ཏེ་བདུད་འཛོམས་ཀྱི་གསས་མཁར་བརྩིགས་པ་སྟེ། “མཚལ་རི་ལྷའི་མདུན་
སའི་བྱང་ཤར་དུ་གཡུང་དྲུང་བདུད་འཛོམས་ཀྱི་རི་བོ་བྱ་བ་ཤིན་ཏུ་འཇིགས་ལ་རྔམ་པའི་རི་བྲག་རིའི་དཀྱིལ། རི་
ནག་འཛོམས་པའི་བྲག་ཕུག་ཏུ་གཡུ་ལུང་ཤེལ་བྲག་བཞིན་དུ་གསང་སྔགས་ཀྱི་རྫས་དང་ཡོ་བྱད་བསགས་ནས་ལྷ་མོ་
བསེན་ཐུབ་མ་གྲོགས་སུ་བཙལ་ནས་སྤྱི་སྤུངས་ཞི་ཁྲོ་བསྒྲུབས་ཏེ་ཉིན་མོར་ཞི་བའི་ལས་ཀྱིས་བདུད་རྣམས་སྤ་བཀོང་།
སྲོད་ལ་དྲག་པོའི་ལས་ཀྱི་བདུད་སྡེ་ཚར་བཅད། གུང་ལ་མཁའ་ཀློང་རམ་འབྱམས་ཀྱིས་སྣང་སྲིད་ལྷ་འདྲེའི་ཟ་ཁ་
བཟློག་སྟེ་བདུད་དང་ལོག་འདྲེན་ཐམས་ཅད་དམ་ལ་བཏགས། དེའི་ཚེ་གཡུང་དྲུང་བདུད་འདུལ་གྱི་གསས་
མཁར་བཞེངས་ནས་བདུད་བོན་ཆབ་ལྕགས་མྱུར་བ་ལ་གཉེན་གཏད་དོ།”@ཞེས་བདུད་སྲིན་རྣམས་དྲགས་པོས་
བཏུལ་ཞིང་དམ་ལ་བཏགས་པའི་མགོ་གནོན་དུ་གསས་མཁར་བཞེངས། བོན་གྱི་«བསྟན་འབྱུང》ལས“གསས་
མཁར་བོན་སྒོ་གསུམ་བརྒྱ་དྲུག་བཅུ་སྟེ། གསས་མཁར་ཞེས་པ་ཉོན་མོངས་པ་དགྲས། གནོན་པར་མི་ཚུགས་
བསྲུང་བའི་སྐྱོབ་རྫོང་ངོ་”ཞེས་དང་། 《ཉི་སྒྲོན»ལས། “གསང་བ་འདུས་བའི་གནས་དགུ་ན། བདུད་
འཛོམསགསས་མཁར་ལ་སོགས་དབང་ཆེན་གསས་མཁར་རེ་རེ་བཞེངས།” ཞེས་པ་སོགས་ཀྱིས་གསས་མཁར་
བཞེངས་པ་ནི་རང་སྲུང་ཞིང་ཕ་རོལ་གྱི་བདུད་འཇོམས་པའི་ནུས་པ་འདོན་པས་མིང་ལའང“དགྲ་མཁར” དང་
“བརྟེན་མཁར”དུ་འབོད་བ་མང་དུ་མཆིས།
དེ་ལྟར་ན་ལབ་རྩེ་ནི་བོན་ཆོས་ཀྱི་ཆོ་ག་སྟེ་ལྷ་ལ་དད་པ་བརྒྱུད། རང་ཕྱོགས་སྲུང་ཞིང་ཕ་རོལ་གྱི་བདུད་
• 72 •



དཔུང་འཇོམས་པའི་རྨང་གཞིའི་སྟེང་། གཤིན་པོའི་བླ་ལ་མཆོད་པ་དང་། མྱ་ངན་གྱི་དོད་དུ་བྱུང་བ་ཞིག་སྟེ།
མི་རྣམས་ཀྱིས་འཚོ་བ་སྐྱོང་བའི་རྗེ་དཔོན་དང་། རང་གི་ཕ་མ་ཉེ་དུ་སོགས་ཚེ་ལས་འདས་པའམ། དམག་འཁྲུག་
ལས་རང་སྲོག་བློས་གཏོང་བ། མི་དམངས་ལ་ཐུགས་རྗེ་ཤིན་ཏུ་ཆེ་བའི་དྲིན་ཅན་རྣམས་ཚེ་ལས་འདས་ན་དེར་མྱ་
ངན་དང་རྗེས་དྲན་བྱེད་ཆེད་དང་། དེ་དག་གི་བླ་ནི་གཤིན་པོ་དེའི་ཡུལ་དང་ཚེ་ལས་འདས་ས་དེའི་རྩེ་རིའི་སྟེང་དུ་
གནས་ཡོད་པར་སེམས་ནས་རྡེའུ་དཀར་གཙོ་བོར་བྱས་ཏེ་སྤུངས་བའི་རྡོ་ཕུང་བརྩིགས། དེ་དག་གི་བླར་རྒྱ་ཆེར་
མཆོད་ན། གཤིན་པོས་མི་རྣམས་ལ་ཕན་བདེའི་དངོས་གྲུབ་སྩོལ་བར་སེམས་ཏེ། རྡོ་ཕུང་གི་སྟེང་དུ་དར་ལྕོག་
དང་ཤིང་སྣ་འཛུགས་པ། ཤིང་གི་ཐོག་ཏུ་ལུག་བལ་ཁ་བཏགས་དང་། དར་ཚོན་སྣ་ལྔའི་ལྡ་ལྡི་འཐེན་པ། རྡོ་
ཕུང་གི་རྩར་ཤ་མར་ཞོ་གསུམ་སོགས་ཟས་རིགས་སྣ་ཚོགས་དང་འབྲུ་རིགས་སྣ་ལྔ་བཤམས་པ། གཡུལ་དུ་ཤི་བའི་
དཔའ་བོ་ཡིན་ན། དེར་རྟ་སྒ་སྲབ་གསུམ་འཇོག་པ་དང་མདའ་གྲི་མདུང་སོགས་རྡོ་ཕུང་གི་སྟེང་ངམ་ལོགས་སུ་
འཛུགས། སྲོལ་དེ་མ་ཉམས་པར་འདུག་པ་ནི་དེང་སང་ད་དུང་བསྟོད་ཅིང་སྟོད་བཞིན་པའི་ལབ་རྩེ་འདི་ཡིན་པར་
སྣང་། དེང་སྐབས་ལབ་རྩེ་སྟོད་པའི་ནང་དོན་སྤྱི་ཚོགས་འཕེལ་འགྱུར་དང་བསམ་བློའི་རྒྱ་ཇེ་ཆེར་འགྲོ་བར་བསྟུན་
སྔོན་ཆད་ལས་འགྱུར་ལྡོག་བྱུང་ཡོད་ནའང་། རྣམ་པའི་ཆ་ནས་སྔོན་གྱི་སྤྱོད་སྲོལ་དང་ཕལ་ཆེར་མཚུངས་བར་ཡོད།
བོདཀྱི་བཙན་པོ་ཁྲི་སྲོང་ལྡེ་བཙན་སྐུ་གཤེགས་རྗེས་འདས་མཆོད་བསྒྲུབ་པར། བློན་པོ་ཞང་མཆིམས་
བཙན་བཞེར་ལེགས་གཟིགས་ན་རེ། སྔོན་ཡབ་མེས་གོང་མ་རྣམས་ཀྱིས་དུས་འདས་མཆོད་བོན་ལུགས་སུ་བྱས།
བཞུགས་པའི་སྐུ་མཁར་ནི་སྒོ་བཞི་བརྩིགས་པས་བཀྲ་ཤིས་ཤིང་ཞལ་བྲོ་བ་ལགས། བསྟེན་པའི་སྐུ་ལྷ་ནི་ཡར་ལྷ་
ཤམ་པོ། གྲོངས་ཀྱི་བང་སོ་ར་བ་ཐང་དུ་བཏབ་སྟེ། ཡར་ལྷ་ཤམ་པོ་ནི་གཉེན་ཤིང་མཐུ་ཆེ། ཕྱི་ལུག་ར་བ་ཐང་ནི་
བཀྲ་ཤིས་ཞེས་པས། བོད་དུ་སངས་རྒྱས་ཆོས་ལུགས་མ་དར་བའི་ཡར་སྔོན་དུ་བཙན་པོ་རྣམས་སྐུ་གཤེགས་ཚེ།
བོན་ལུགས་ལྟར་གཤིན་པོའི་བླ་མཆོད་ནས་ཡུལ་ལྷ་གཞི་བདག་ལ་མཆོད་པར་བསྟན། བོད་ལ་སངས་རྒྱས་ཆོས་
ལུགས་དར་ནས་བི་རོ་ཙ་ནས་བློན་མཆིམས་བཙན་བཞེར་ལེགས་གཟིགས་ཀྱི་འདོད་པར་དགག་པའི་ལན་དུ།
ཞང་ཞུང་གི་རྒྱལ་པོ་གཉའ་ཁུར་ལག་མིག་གིས་ལྷ་སྙིང་རྗེ་མེད་པའི་གྱེ་གདོ་དང་མུ་ཐུར་ནི་གསོལ། ཞང་ཞུང་གི་
ཆོས་ལུགས་རྣམ་པ་བཞིར་བོན་ཤེད་བཏང་བས་ཞང་ཞུང་གི་སྲིད་བརླག་པ་དང་། དེ་མཐུར་དབོན་འ་ཞ་རྗེ་དང་
མཆིམས་དྭགས་པོའི་རྒྱལ་པོ་སོགས་ཀྱིས་བོན་ལུགས་ལྟར་བྱས་པས་དེ་སོ་སོའི་སྲིད་བརླག་པ་སོགས་ལ་དཔེར་བྱས་
ནས་ཉེས་པ་བརྗོད་པ་དེས་གཤིན་པོའི་བླ་མཆོད་པར་བསྟེན་པའི་སྐུ་ལྷ་གང་ལ་གསོལ་བར་རྩོད་པ་ལས་མཆོད་ཡུལ་
དེས་ཕྱིན་མི་རྣམས་ལ་ཕན་བདེའི་དངོས་གྲུབ་སྩོལ་བར་བསམ་པ་རྟོགས། 《ཏུང་ཧོང་ནས་ཐོན་པའི་བོད་ཀྱི་
གནའ་བོའི་ཡིག་ཆ》ལས་ཀྱང་། བློན་པོ་རྣམས་གཙིགས་བཅའ་བ་དང་རྩོད་པ་བྱུང་བའི་ཚེ་ལྷ་ཆེན་རྣམས་དཔང་
པོར་འཇོག་པ་སྟེ། བཙན་པོ་འདུས་སྲོང་གི་བླངས་པའི་མགུར “སྐྱི་ཆུ་ནི་སྔོན་མོ་དང་། ཡར་ཆབ་ནི་ཆུ་བོ་ཆེ།
གང་རང་ནི་གང་ཐུང་བ། ཐང་ལྷ་ནི་ཡར་བཞུར་མཁྱེན། གནུབས་མཚོ་ནི་ཀླང་དགུའ་དང་། གྲང་པོ་ནི་མཚོ་ལེ་
གོང་། གང་ཆེ་ནི་གག་ཆུང་བ། ཤ་མྱེད་ནི་གངས་དཀར་མཁྱེན། བྱ་མདའ་ནི་ཁང་སྐུ་དང་། ཕྱིང་བའི་ནི་སྟག་
རྩེགཉིས། གང་མཐོ་ནི་གག་དམའ་བ། ཡར་ལྷ་ནི་ཤམ་པོ་མཁྱེན།” ཞེས་པ་འདི་ལ་གཞིགས་ན། དེ་དུས་སྐྱེ་
བོ་ཀུན་གྱིས་རི་བོ་དེ་ཚོར་བླའམ་རྣམ་ཤེས་གནས་བར་ངོས་འཛིན་གྱི་ཡོད་པ་གསལ་བ་དང་། རང་བྱུང་ཁམས་ཀྱི་
，
• 73 •



དངོས་བོར་རྣམ་ཤེས་གནས་པ་ངོས་འཛིན་གྱི་སྟེང་ནས་མི་རྣམས་ཀྱིས་ཡུལ་ལུང་སོ་སོའི་ལྷ་རིའམ་གནས་རི་གྲགས་
ཅན་ནམ། ཡང་ན་ཉེ་འདབས་ཀྱི་རི་མགོ་མཐོ་ཤོས་སོགས་སུ་སྔ་རབས་ནས་ཆགས་པའི་ལྷ་ཆེན་ལ་གསོལ་བ་དང་
ཡུལ་ལྷ་གཞི་བདག་ལ་བསྟོད་པ་སྨོས་མ་དགོས་པ་རེད།
དེང་སྐབས་ང་ཚོའི་མིག་མཐོང་ལག་ཟིན་དུ་འགྱུར་བའི་ལབ་རྩེའི་ཕྱིའི་རྣམ་པའི་སྟེང་ནས་དེ་ནི་དམག་
འཁྲུག་དང་འབྲེལ་བ་ངེས་ཅན་ཞིག་མཆིས་ཏེ། ལབ་རྩེ་ནང་དུ་མདའི་རྣམ་པའི་ཤིང་ཕྲ་ཞིང་དྲང་བ་ཞིག་ལ་སྒྲོ་
བཏགསནས་ཡོད་པ་དང་དར་ཚོན་སྣ་ལྔའི་ལྡ་ལྡི་འཐེན་པ། མཚོ་ནུབ་ས་ཁུལ་ཁ་ཤས་སུ་གསས་མཁར་དུ་
དངོས་སུ་འཇོག་པའང་ཡོད། མི་རྣམས་ཀྱི་བསམ་པའི་འཛིན་སྟངས་ཀྱི་ཆ་ནས་དེ་ནི་ལྷ་རིའམ་གནས་རི་གྲགས་
ཅན་ལ་བསྟོད་ནས་ཡུལ་ལྷ་གཞི་བདག་ལ་སྐྱབས་འཇུག་གི་ཚུལ་དུ་ཡོད་ལ། རྨུ་ཐག་རིའི་རྩེ་ལ་འཐེན་པར་བསམ་
ནགཤིན་པོའི་བླ་སྟེང་དུ་འདྲེན་པར་ཡང་སྙམ་སྟེ། གནམ་གྱི་ཁྲི་བདུན་དགུང་དུ་གཤེགས་ཞེས་པ་དང་བང་སོ་
གནམ་ལ་བཏབ་ཟེར་བ་དང་འབྲེལ་བ་ཆེ་སྟེ། ཁྲི་བདུན་གྱི་སྤྱི་གཙུག་ཏུ་འོད་ཀྱི་རྨུ་ཐག་སྐྱ་ན་རེ་བ་ཡོད་པས་འདས་
ཚེ་རྨུ་ཐག་ལ་འཐིམ་ནས་དགུང་དུ་འགྲོ་བར་དཔེར་མཚོན་ཙམ་ཡིན་པར་འདྲ་བ་དང་། བླ་ཆེན་རྣམས་ལ་མྱ་ངན་
གྱི་ནང་དོན་ཡང་འདུག བླ་ཆེན་སོགས་དགོངས་པ་ཆོས་དབྱིངས་སུ་ཐིམས་པ་དང་རང་གི་ཕ་མ་ཨ་ཁུ་སོགས་ཚེ་
ལས་འདས་ན། ལོ་དེར་མྱ་ངན་གྱི་ཚུལ་གྱིས་ལབ་རྩེ་སྟོད་པའི་ཤིང་རྩིའི་སྟེང་དུ་བལ་བཅུད་དཀར་པོ་དཀར་རྐྱང་
བཏགས་ཏེ་གཤིན་པོ་ལ་མྱ་ངན་ཞུ། འོན་ཀྱང་། ས་ཆ་ཁ་ཤས་སུ་ལོ་རེ་རེར་བལ་བཅུད་དཀར་པོ་དག་དག་
འདོགས་པ་རེད། དེ་ཚང་མས་གཤིན་པོ་ལ་མྱ་ངན་ཞུ་བ་ནི་ཐེ་མི་ཚོམ། དཔེར་ན། 《ཐང་ཡིག་གསར་རྙིང》
ལསཀྱང “བཙན་པོ་བཀྲོངས་ཚེ་མི་གཞན་དག་དུར་གྲོགས་སུ་སྤ། བཙན་པོའི་མནབས་ལཱ་དང་། རྩེད་ཆས།
བཅིབས་རྟ། མདའ་གཞུ། རལ་གྲི་ལ་སོགས་པའི་གཅེས་ནོར་རྣམས་ཀྱང་དུར་དུ་འཇུག བང་སོ་ཆེ་རུ་བརྩིགས་
ལ། དེའི་ནང་དུ་དུར་ས་འབུར་མ་བྱེད་ཅིང་ཐོག་ཏུ་ཤིང་ཞིག་བཙུགས་ཏེ་མཆོད་པར་བྱེད།” ཅེས་པར་མཚོན་
ན་ལབ་རྩེ་སྟོད་སྲོལ་འདི་ནི་བོན་ཆོས་ཀྱི་གཤིན་པོའི་བླ་མཆོད་པའི་ཆོ་ག་ནས་བྱུང་ཞིང་རྒྱལ་པོའམ་དམག་དཔོན་སྐུ་
གཤེགས་ཚེ་དེར་མྱ་ངན་དང་རྗེས་དྲན་གྱི་བྱེད་སྒོ་ཞིག་ཡིན་པའང་རྟོགས་ནུས།
སྤྱི་ལོ་དུས་རབས་བརྒྱད་པ་སྟེ་ཁྲི་སྲོང་ལྡེ་བཙན་གྱི་སྐབས་སུ་བན་བོན་འཁྲུག་རྩོད་ཆེན་པོ་བྱུང་ཞིང་བོན་
ཆོས་ཕམ་པར་བྱས་ནས་སྤྱི་ཚོགས་ཁྲོད་ཤུགས་རྐྱེན་གཏིང་ཟབ་པ་དང་སངས་རྒྱས་ཆོས་ལུགས་ལ་ཕན་པ་ཡོད་པ་
དང་བསྒྱུར་བཅོས་ཙམ་གྱིས་བཞག་སྟེ་ནང་བསྟན་ཆོས་ལུགས་ཀྱི་ཆོ་གར་དངོས་སུ་གྱུར་བ་རེད། ལྷ་གསོལ་བའི་ཆོ་
ག་འདི་ནི་གནའ་སྔ་མོ་ནས་ཡོད་རྐྱེན་མི་དམངས་ལ་བག་ཆགས་ཟབ་མོ་ཞིག་ཐེབས་ཡོད་པས་སྲོལ་འདི་སྐབས་དེར་
བསྣུམསམ་བྱུང་ལ་བསྣུབས་པའི་དགོས་བའང་མ་མཆིས། དེ་ཡང་སློབ་དཔོན་པདྨ་འབྱུང་གནས་ཀྱིས་ཡར་ལྷ་
ཤམ་པོ་དང་ཐང་ལྷ་ཡར་བཞུར་སོགས་སྲིད་པའི་ལྷ་ཆེན་རྣམས་དང་། གངས་དཀར་ཤ་མེད་དང་ཀོང་འཛིན་དེ་
མ་ལ་སོགས་བསྟན་མ་བཅུ་གཉིས་བཅས་ལྷ་ཀླུ་མང་པོ་དམ་ལ་བཏགས་ནས་བོད་སྐྱོང་གི་སྲུང་མར་བསྐོས་ཐོག་བོད་
དུ་ལྷ་གསོལ་བའི་ཆོ་གའམ་སྲོལ་དེ་སྔར་ལས་ལྷག་པའི་རྒྱ་ཆེར་གྱུར། གང་ལྟར་ལབ་རྩེ་ནང་དུ་མདའ་མདུང་གྲི་
གསུམ་དང་དར་ཚོན་སྣ་ལྔའི་ལྡ་ལྡི་འཐེན་པ། དར་ལྕོག་འཛུགས་པ་བཅས་ལ་གཞིགས་ན་འདི་ནི་ཡུལ་ལྷ་གཞི་
བདག་ལ་གསོལ་བའི་སྟེང་དམག་དཔོན་དང་གཡུལ་དུ་ཤི་བའི་མི་རྣམས་ལ་མྱ་ངན་དང་རྗེས་དྲན་གྱི་བྱེད་སྒོ་ཞིག་
• 74 •



ཀྱང་ཡིན་ཤག་རེད། དར་ཚོན་སོགས་དམག་དོན་གྱི་སྐབས་སྤྱོད་པ་དང་། གཡུལ་འཁྲུག་མེད་ཚེ་དར་ཆ་དེ་
རིགས་རང་རང་གི་ཁང་བའམ་སྤྲ་གུར་གྱི་རྩེ་ལ་འདོགས་སྲོལ་ཡོད། དེའང་ཐོག་མར་རུས་རྒྱུད་རེ་ལ་དགྲ་སྣ་རེ་
འདུག་སྟེ། དམག་རྒྱག་སྐབས་དགྲ་དར་རྣམས་རི་ལ་འཛུགས་ཤིང་ཡུལ་ལྷ་གཞི་བདག་ལ་སྐྱབས་བཅོལ་བ་ཡིན།
“བཙན་པོའི་དབུ་གུར་གྱི་མཐར་དར་མདུང་མང་པོ་བཙུགས་ཤིང་། དམག་མི་རྣམས་ཀྱིས་བྱ་ར་བྱེད” ཅེས་
བཙན་པོའི་སྐབས་སུ་དམག་དར་མི་གཅིག་པ་མང་པོ་མཆིས་ལ། དམག་སྟོབས་ཆེ་བར་གྱུར་ནས་ཡུལ་གྲུ་གང་སར་
དཔུང་འཇུག་བྱེད་ཅིང་གནས་གཞི་ངེས་ཅན་ཞིག་ཆགས་ཏེ་རང་རང་གི་དར་ཆ་སྒྲེངས་ནས་བཞག་པར་རྗེས་སུ་
ཆོས་ལུགས་ཀྱི་ཤན་ཞུགས་ཐེབས་པས་རིམ་བཞིན་མ་ཎི་ཡིག་དྲུག་དང་སྐྱབས་འགྲོ་སོགས་ཀྱི་དཔར་བརྒྱབ་ནས་
དར་ལྕོག་སློང་བར་བྱས་པ་ཡིན། མཁས་དབང་དགེ་འདུན་ཆོས་འཕེལ་མཆོག་གིས་བོད་ཀྱི་གནའ་སྲོལ་གསུངས་
སྐབས། “འབངས་བྱིངས་ནི་འབྲོག་སྡེའི་རྣམ་པར་ཡོད་ལ། ཁྱིམ་རེ་རེ་བཞིན་གྱི་སྒོ་སྟེང་དུ་དར་མདུང་རེ་སློང་
བ་འདི་ཡང་བོད་ཀྱི་ཐུན་མོང་མ་ཡིན་པའི་སྲོལ་ལྟ་བུ་ཡིན་ཏེ། དེ་ཡང་ཐོག་མར་དམག་རྟགས་སུ་མངོན་ཡང་།
རྗེས་སོར་ཆོས་ཀྱི་ལས་སུ་སོང་བས། སྟོད་ན་རྒྱ་གར་དང་འདྲེས་པའི་བོད་རིགས་ནས་སྨད་ན་རྒྱ་ནག་གི་གླིང་
དཀྱིལ་དུ་ཡོད་པའི་བོད་ཀྱི་མི་ཁྱིམ་གཅིག་ཡིན་རུང་། སྒོ་སྟེང་དུ་དར་ལྕོགས་སློང་བའི་སྲོལ་དེ་ད་ལྟའི་བར་དུ་
ཡོད།” ཅེས་གསུངས་བ་སོགས་ཀྱིས་རྗེན་པར་བསྟན། གཤིན་པོའི་བླ་མཆོད་པའང་སྤྱིར་བཏང་བའི་མི་ཞིག་མ་
ཡིན་པར་སེམས་ཅན་གྱི་དོན་དུའམ་མི་གཞན་གྱི་དོན་དུ་རང་སྲོག་བཏང་བའི་མི་དེ་མཐོ་རུས་སུ་འདྲེན་ཆེད་ཡུལ་ལྷ་
གཞི་བདག་ལ་གསོལ་བའི་ཆོ་ག་ཞིག་ཡིན་པ་དང་། ས་ཆ་ལ་ལས་ལབ་རྩེ་བསྟད་རྗེས་རི་རྩེ་དེ་ནས་མདའ་རྩལ་
མདུང་རྩལ་འགྲན་པའི་སྲོལ་དེས་གདོད་མའི་རུས་རྒྱུད་ཚོ་བ་ཕན་ཚུན་དགྲར་བཟུང་ནས་དམག་འཁྲུག་ལངས་བའི་
ཚུལ་མཚོན་པས་ཀྱང་གོང་གི་སྒྲུབ་བྱེད་དུ་འགྲོ་བར་སྙམ།
གཉིས། ཆོས་ལུགས་དང་འབྲེལ་བ།
ལབ་རྩེ་འདི་ནི་མི་སེར་རྣམས་གཙོ་བྱས་པའི་ལག་ལེན་དང་མཛད་སྤྱོད་ཀྱི་བྱེད་སྒོ་ཞིག་ཡིན་ནའང་། ཆོས་
ལུགས་དང་འབྲེལ་ཡོད་དེ། དེར་མཁོ་བའི་རྫས་སྣ་དང་མཚོན་ཚུལ་བཅས་ཆོས་ལུགས་ཀྱི་ལྟ་བ་དང་ཡོངས་སུ་
མཐུན། ལབ་རྩེ་སྟོད་པར་བསང་གཏོང་བ་དང་མཆོད་པ་གསེར་སྐྱེམས་འབུལ་བ་སོགས་ཆོས་ལུགས་ཀྱི་བྱེད་སྒོ་
ངེས་པར་དུ་མཛད་དགོས་པ་ཡིན། དེང་འདིར་ལབ་རྩེ་སྟོད་ཚུལ་སྣ་གཉིས་ཏེ། གཅིག་ནི་ཤིང་སྡོང་(སྟག་པ་
གཙོ) གི་མ་ལག་དང་རྩེ་མོ་བཅད་དེ་སྟེང་དུ་བལ་ཚོན་ཅན་བཏགས་ནས་སྟོད་པ་སྟེ། ཤིང་སྡོང་གི་མ་ལག་དང་རྩེ་
མོ་དེ་ལ་ཤིང་རྩི་ཟེར་བ་དང་། བལ་ཚོན་ཅན་དེ་ལ་བལ་བཅུད་ཟེར། བལ་ཚོན་ཅན་བཟོ་བར་ཐོག་མར་བལ་
གཙང་མར་བཀྲུས་རྗེས་ཚོན་ཆུ་དམར་བོ་དང་། སེར་པོ། སྔོན་པོའི་ནང་དུ་སྦངས་རྗེས་སྐམ་དགོས། བལ་ཚོན་
ཅན་དེ་འདོགས་ལུགས་ལའང་གོ་རིམ་ངེས་ཅན་ཞིག་མཆིས་ཏེ། གནམ་སྔོན་པོ་ཞེས་བལ་ཚོན་སྔོན་པོ་ཅན་རྣམས་
ཤིང་རྩིའི་རྩེ་མོ་དང་། ས་སེར་ཆུ་ལྗང་ཞེས་རིམ་བཞིན་འདོགས་དགོས། གཞན་ཞིག་ནི་ཤིང་མདའ་སྟོད་པ་སྟེ།
ཤིང་ལ་གསོམ་ཤིང་མཆོག་ཏུ་བརྩི་ལ། དེ་ཡང་ཕྲ་ཞིང་རིང་བ། དྲང་བ་སོགས་ཀྱི་ཁྱད་ཆོས་ངེས་པར་དུ་ལྡན་
དགོས། དེ་ལ་མདའ་སྒྲོ་སུམ་སྟོད་ཅན། ཉིས་སྟོད་ཅན། ཁེར(གཅིག) སྟོད་ཅན་སོགས་མདའ་ཤིང་གི་རིང་
• 75 •



ཐུང་སྦོམ་ཕྲར་བལྟོས་ནས་འཇོག་དགོས། མདའ་སྒྲོ་སྟེང་དུ་ཚོན་བྱུགས་ཚུལ་ཡང་འཇིག་རྟེན་ཆགས་ལུགས་ལྟར་
དེ། ཉི་ཟླ། ནམ་མཁའ། ས་ཆུ་སོགས་གོ་རིམ་མ་ནོར་བར་ཚོན་མདོག་གིས་ལེགས་པར་རྒྱན་ཡོད། མདའ་སྒྲོ་
ཆེན་དེའི་སྟེང་དུ་ད་དུང་བཀྲ་ཤིས་རྟགས་བརྒྱད་ཀྱི་རི་མོ་དང་། ནོར་བུ་དགའ་འཁྱིལ་སོགས་ཀྱི་མཛེས་རིས་ཀྱང་
འགོད། སྟོད་པའི་དུས་ཀྱང་ཉི་བཟང་སྐར་བཟང་ཡིན་དགོས་ཤིང་། བུད་མེད་རྣམས་འགྲོ་མི་ཆོག་པ་བཅས་ནི་
ཕྱིས་ཀྱི་ཆོས་ལུགས་ཀྱི་ཤན་ཞུགས་པས་རེད་བོད་བྱིངས་ཀྱི་ཚོ་བ་ཆེ་ཆུང་གང་འདྲ་ཞིག་ཡིན་རུང་། ལོ་གཅིག་ལ་
ཐེངས་གཅིག་སྟེ་དུས་ཚོད་གཏན་འཁེལ་དང་ས་གནས་གཏན་འཁེལ་བྱས་ཐོག་ཆོ་ག་མཛད་ཀྱིན་ཡོད། ས་གནས་
སོ་སོའི་ལབ་རྩེ་མི་མཐུན་པ་ཡོད་ནའང་། སྟོད་ཚུལ་དང་ནང་དོན་ཕལ་ཆེར་གཅིག་མཚུངས་ཡིན་པར་ངེས།
དེར་ཐོག་མར་བསང་གཏོང་དགོས་ཏེ། བསང་གཏོང་བ་ནི་བོད་བྱིངས་ཀྱིས་ལྷར་གསོལ་བའི་ཆོས་ལུགས་ཀྱི་བྱེད་
སྒོ་ཞིག་ཡིན་ལ། མི་ཡུལ་གྱི་བཙོག་གྲིབ་མཐའ་དག་སེལ་ནས་ལྷ་སྤྱན་འདྲེན་པའི་སྔོན་འགྲོའི་ཆོ་ག་དང་། ལྷ་ཀླུ་ལ་
སྐྱབས་འཇུག་གི་སྔོན་འགྲོའི་ཆོ་ག་ཞིག་ཀྱང་ཡིན། བོན་གྱི ཡོངས་རྩེའི་འགྲེལ་བ》ལས་དྲངས་པ་ལྟར་ན།
“གནམ་ལྷ་དོག་ལ་གཤེགས་པ་ན། མི་ཡུལ་བཙོག་དང་ནས་ཆེ་བས། ཡ་ངལ་གྱིས་སྣ་དྲོངས་ཤིག མཚེ་མིས་སྐུ་
ཡི་གཡས་རྟེན་ཅིག ཙོ་མིས་སྐུ་ཡི་གཡོན་རྟེན་ཅིག ཡ་ངལ་གྱིས་སེལ་དང་བསངས་ཀྱིས།”@ཞེས་པ་སོགས་ཀྱིས་
ལྷ་སྤྱན་འདྲེན་པར་ཐོག་མར་བསང་ཕུལ་བའི་གོམས་སྲོལ་གནའ་བོའི་དུས་ནས་དར་ཡོད་པ་མཚོན། བོན་གྱི་སྟོན་
པ་གཤེན་རབ་མ་བྱོན་པའི་ཡར་སྔོན་དུ་བོན་གྱིས་གཙོ་བོ་དམར་མཆོད་བྱེད་ལ། དེར་གཤེན་རབ་མ་དགའ་བས་
བདུད་བོན་དང་གདོན་བོན་རྣམས་ཆོམ་ལ་ཕབ། སྲིད་པ་སྤྱི་མདོས»ལས “བདུད་བོན་གྱི་དམར་ཐབས་ལ།
གཤེན་རབ་ནི་ཅི་དགྱེས་ཏེ། ཁྱབ་པ་ནི་ཆོམ་ལ་ཕབ། འབྲུ་དཀར་གྱི་གཏོར་མས་མཆོད། དམར་ཐབས་ཀྱི་
འདྲེསབྱུང་ན། གཤེན་ལྷ་ལ་ནོངས་པ་མཐོལ། གདོན་བོན་གྱི་ཤེ་ཚུའི་སྐྱེམས། གཤེན་རབ་ནི་ཅི་དགྱེས་ཏེ།
གདོན་འདྲེ་ནི་ཆོམ་ལ་ཕབ། འབྲུ་དཀར་གྱི་ཡུ་ཏིས་མཆོད། ཤེ་ཚུ་ཡི་འདྲེས་བྱུང་ན། གཤེན་ལྷ་ལ་ནོངས་པ་
མཐོལ།”@ ཞེས་སེམས་ཅན་གྱི་རིགས་བསད་ནས་ཤ་ཁྲག་གིས་མཆོད་པར་སྟོན་པ་གཤེན་རབ་མ་དགའ་ནས་དེ་
དག་གི་ཚབ་ཏུ་འབྲུ་དཀར་གྱི་གཏོར་མ་དང་། ཤེ་ཆུ་སྟེ་ཁྲག་གི་སྐྱེམས་འབུལ་བའི་ཚབ་ཏུ་ཡུ་ཏི་སྟེ་འབྲུ་ཆང་གིས་
འཐུས་བར་བྱས་སོ། སྲོལ་དེ་མ་ཉམས་པར་ད་སྐབས་མུ་མཐུད་དུ་བྱས་པ་དང་བྱེད་བཞིན་མཆིས། །
བསང་ཕུལ་བ་དང་སྦྲགས་བསང་མཆོད་གསུངས་དགོས་ཏེ། བསང་མཆོད་གསུངས་པ་ནི་ཆོས་ལུགས་
དང་བྲལ་ཐབས་མེད་པའི་ཆོ་ག་ཉག་ཅིག་རེད། དེ་ཐོག་མར་བོད་ཁམས་ཡོངས་ཀྱི་ཡུལ་ལྷ་གྲགས་ཆེན་རྣམས་
འབོད་པ་དང་དེའི་རྗེས་ད་གཟོད་རང་སྡེ་སྲུང་བའི་བྱེ་བྲག་གི་ཡུལ་ལྷ་གཞི་བདག་རྣམས་ལ་གསོལ་བ་སྨོན་ལམ་དང་
བསྟོད་ཚིག་བསྒྲགས་ཏེ་རྐྱེན་དང་བར་ཆད་སེལ་ཞིང་སྐྱབས་སུ་རེ། བོད་ཀྱི་ཡུལ་ལྷ་གྲགས་ཆེན་བཞི་སྟེ་ཡར་ལྷ་
ཤམ་པོ་དང་། གཉེན་ཆེན་ཐང་ལྷ། རྨ་ཆེན་སྦོམ་རྭ། འོ་དེ་གུང་རྒྱལ་བཅས་ཡིན། དེ་རྣམས་དང་པོར་རྫུ་
འཕྲུལ་ལྡན་པ་དང་དཀར་ཕྱོགས་ལ་སྡང་ཞིང་ནག་ཕྱོགས་ཀྱི་ལས་ལ་བརྩོན་པའོ། 《ལྷ་འདྲེ་བཀའ་ཐང»ལས།
སློབ་དཔོན་པདྨ་འབྱུང་གནས་བལ་ཡུལ་ལམ་འཕྲང་ལམ་ལ་གཤེགས་པའི་ཚེ། “ཡར་ལྷ་ཤམ་པོས་སྐུངས་ཐོག་
བརྒྱབ། གཡག་དཀར་རི་ཙམ་ཞིག་ཏུ་སྤྲུལ། འུར་འདེབས་བྲག་རྣམས་ཐམས་ཅད་རློག ལམ་འཕྲང་བཅད་
ནས་འགྲོ་ས་མེད་པར་བྱས།”ཞེས་དང། “ཐང་ལྷ་ཡ་བཞུར་སློབ་དཔོན་ཉམས་ཚད་བྱས། གནོད་སྦྱིན་ཆེན་པོ་
• 76 •



མགོ་ཁོ་རི་རབ་ཙམ། རྐང་བ་ཁམས་ཀྱི་གཡེར་མོ་ཐང་དུ་བརྐྱངས། ལག་གཡས་ལ་སྟོད་དགོན་དུ་སླེབས་ཤིང་
བརྐྱངས། སྦྲུལ་ཆེན་ཞིག་ཏུ་བརྫུས་ནས་ལམ་བཀག་གོ” ཞེས་སོགས་སྤྲུལ་ལྡན་དེ་དག་སློབ་དཔོན་གྱིས་དམ་ལ་
བཏགས་ཤིང་བོད་སྐྱོང་གི་སྲུང་མར་བསྐོས་བས་བསང་མཆོད་དུ་མཐུ་བོ་ཆེ་དེ་དག་འབོད་པ་ཡིན། 《ཀླུ་རྒྱལ་
འབུམ་རྫའི་བསང་ཡིག»ཏུ། “ཀྱི་སྟོད་ཀྱི་གངས་དཀར་ཏི་སེ་དང་བཅས་པའི་ལྷ་འཁོར་སུམ་བརྒྱ་དྲུག་ཅུ། སྨད་
ཀྱིརྨ་རྒྱལ་སྦོམ་ར་དང་བཅས་པའི་རྨ་རིགས་སུམ་བརྒྱ་དྲུག་ཅུ། བར་གྱི་གཉན་ཆེན་ཐང་ལྷ་དང་བཅས་པའི་
གཉན་འཁོར་སུམ་བརྒྱ་དྲུག་ཅུ། བྱེ་བྲག་བྱང་ཕྱོགས་སེར་པོ་ཧོར་གྱི་རྒྱལ་ཁམས་ནས། ཡུལ་ལྷ་གཞི་བདག་རྣམས་
ལམཆོད་པ་འབུལ། བསང་མཆོད་གསེར་སྐྱེམས་འདི་བཞེས་ལ། བདག་སོགས་འགྲོ་ལ་སྡོངས་གྲོགས་མཛོད།
མི་མཐུན་རྐྱེན་དང་བར་ཆད་ཟློག མ་འདའ་བཅོལ་བའི་འཕྲིན་ལས་མཛོད། ཀྱེ་བསྭོ་ཆེའོ་ལྷ་རྒྱལ་ལོ།”ཞེས་དང་།
རྗེ་ཤེས་རབ་རྒྱ་མཚོས་རྡོ་སྦིས་ཡུལ་གྱི་གཞི་བདག་མཐུ་ཆེ་སྟོང་དར་གུང་གསུམ་ལ་བསང་མཆོད་འབུལ་བའི་ཆོ་གའི་
ནང་དུ“འཛམ་གླིང་ནོར་འཛིན་སྤྱི་དང་བྱེ་བྲག་ཏུ། རྡོ་སྦིས་གསེར་ལྡན་ཁྱོན་ལ་དབང་སྒྱུར་བའི། གཟི་འབར་
སྟོང་རི་དར་རྒྱལ་གུང་ཡེ་ཀྱེ། ད་ལྟ་བསང་དང་སྐྱེམས་ཀྱི་མགྲོན་དུ་འབོད།”ཅེས་པའི་བསང་ཡིག་འདི་ལས་ཀྱང་
ཐོག་མར་ཡུལ་ལྷ་གྲགས་ཆེན་དང་རྗེས་སུ་རང་སྡེ་སྲུང་བའི་ཡུལ་ལྷ་བོས་ནས་མཆོད་པ་འབུལ་ཞིང་སྐྱབས་བཅོལ་ཞུ་
འབུལ་བྱས་པ་ལྟར་རོ། །
དེ་དང་མཉམ་དུ་ཤིང་རྩི་དང་ཤིང་མདའ་སྟོད་ཅིང་། མེ་མདའ་རྒྱག་པ། དུང་འབུལ་པ་སོགས་བྱས་ནས་
གདོན་འདྲེ་ལ་འཇིགས་སྐྲག་བསྐུར་བ་དང་ཆམ་ལ་ཕབ་པ། ཡུལ་ལྷ་རྒྱལ་བར་བྱེད་པ། “ཀི་སྭོ་སྭ” ལྷ་རྒྱལ་
འཐེན་ནས་རླུང་རྟ་སྐུར་བ་སོགས་ཆོས་ལུགས་ཀྱི་བྱེད་སྒོ་དང་མི་འབྲལ་བར་བྱ། རླུང་རྟ་འདི་ཡང་བོན་ལུགས་ཀྱི་
ཆོ་ག་ལས་བྱུང་བ་ཡིན་ཏེ། གནའ་བོའི་བོན་ལུགས་སུ་འབྱུང་བ་ལྔའི་ཁམས་ཀྱི་བྱེད་ལས་ཁྱད་པར་ཅན་གྱི་ནུས་པ་
དེ་དག་ནི་སེང་དང་། འབྲུག ཁྱུང་། སྟག རྟ་མཆོག་བཅས་སེམས་ཅན་གྱི་གཟུགས་རིས་ལྔས་མཚོན་ཡོད་པ་
ནི་ད་བར་རླུང་རྟའི་ངོས་ཀྱི་རི་མོ་དེ་དག་རེད། “རླུང་རྟ་ནི་མགོན་ཤེས་ལྷ་བོན་གྱི་བྱེ་བྲག་སྐྱེ་བོ་ཕོ་མོ་སུའང་རུང་
བདེ་དག་གི་འབྱུང་བའི་ཁམས་ཀྱི་ནུས་ཤུགས་གུད་པ་ཡོད་ན་གསོ་བ་དང་། ཉམས་པ་ཡོད་ན་བསྐྱེད་པ་དང་།
ཆད་པ་ཡོད་ན་བསྲིང་བ། འཁྲུག་པ་ཡོད་ན་མཐུན་པར་བསྡེབས་པ་སོགས་ཀྱི་ཆ་རྐྱེན་ཤིན་ཏུ་གལ་གནད་ཆེ་བ་
ཞིག་ཏུ་བརྩི་སྲོལ་ཡོད”@ དེ་སོ་སོས་འབྱུང་བ་ལྔ་ཇི་ལྟར་མཚོན་པ་བསྡུས་ན། སེང་གེས་སའི་ཁམས་དང་།
འབྲུག་གིས་ཆུའི་ཁམས། ཁྱུང་གིས་མེའི་ཁམས། སྟག་གིས་རླུང་གི་ཁམས། རྟ་མཆོག་གིས་ནམ་མཁའི་ཁམས་
མཚོན་པ་རྒྱས་བར་ནམ་མཁའི་ནོར་བུས་བརྩམས་པའི«ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང»ཞེས་
པའི་ནང་གསལ། ལབ་རྩེ་བསྟད་རྗེས་ཀོང་པོ་ཁུལ་དུ་ཡུལ་ལྷ་དགྱེས་པའི་ཆེད་དུ་རི་དེའི་རྩེ་ནས་འཆམ་ཡང་
འཁྲབ་སྲོལ་འདུག«བོད་ཀྱི་འཆམ»ཞེས་པའི་ནང་། “ཨ་མདོ་ཁུལ་གྱི་བོན་དགོན་ཞིག་གི་ནང་དུ་རྨ་རྒྱུད་ཚོགས་
དྲུག་ཅེས་པའི་འཆམ་ཞིག་ཡོད་པ་དེའི་གར་བའི་མིང་བྱང་ནང་དུ་མི་སྣ་གཙོ་བོ་རྨ་ཆེན་སྤོམ་རྭ་ཡིན་པ་དང་།
འབྲས་ལྗོངས་ཀྱི་རྒྱལ་ས་སྒང་ཐོག་ཅེས་པར་རྙིང་མ་བའི་འཆམ་ཞིག་འཁྲབ་པ་དེ་ནི་གངས་ཅན་མཛོད་ལྔ་ཞེས་པའི་
རི་ལྷར་ལོ་ལྟར་མཆོད་འབུལ་བྱེད་པའི་ཆོ་གའི་ཡ་གྱལ་གཙོ་བོ་ཞིག་རེད།” ཡང་ས་ཆ་ལ་ལས་ཡུལ་ལྷར་གསོལ་
བར་རི་དེ་ནས་ལྷ་རྩེ་རྩེས་པ་དང་། རྟ་རྒྱུགས་འཐེན་པ། ཞབས་བྲོ་འཁྲབ་པ་སོགས་ཉིན་དེར་དགའ་མགུའི་
• 77 •



དཔལ་གང་མང་ལ་རོལ་བཞིན་མཆིས།
གསུམ། སྤྱི་ཚོགས་ཀྱི་ཕྱོགས་མང་དུ་འབྲེལ་བ།
ཆོས་ལུགས་ཀྱི་ནང་དོན་རྒྱ་ཇེ་ཆེ་དང་གཏིང་ཇེ་ཟབ་ཏུ་གྱུར་བ་དང་བསྟུན། ལབ་རྩེ་སྟོད་པའི་ནང་དོན་
གྱིས་ཀྱང་དེ་བཞིན་མང་པོ་མཚོན། སྤྱིར་བོད་རིགས་ནི་མནའ་སྔ་མོ་ནས་ད་ལྟའི་བར་དུ་ཆོས་ལུགས་དར་སོ་ཆེ་བ་
དང་། དམངས་ཡོངས་ཆོས་ལ་དད་མོས་མཆིས་པས། མི་ཐོག་གི་ན་ཚ། ཕྱུགས་ཐོག་གི་གོད་ཁ། ལོ་ཐོག་གི་
ཐན་སེར་སོགས་ཕྱི་ནང་གི་བགེགས་བར་ཆད་གང་དང་ཅི་འབྱུང་བ་ཐམས་ཅད་ཡུལ་ལྷ་སྲུང་མ་དང་གཞི་བདག་མ་
དགའ་བ་ཡིན་པའི་འདུ་ཤེས་བཟུང་སྟེ། མྱུར་དུ་སྐྱབས་ཞུ་རིམ་གྲོ་སྒྲུབ་པ་དང་གཏོར་མ་འཕེན་པ། འབུམ་ཁང་
བཞེངས་པ། དར་ལྕོག་འཛུགས་པའི་སྲོལ་ཕ་མེས་ཡང་མེས་ནས་ཡོད་སྟབས། མི་རབས་རྗེས་མ་རྣམས་ལ་བག་
ཆགས་ཟབ་མོ་བཞག་ཡོད། དེ་བས་གོམས་སྲོལ་དེ་མ་ཉམས་པར་ལོ་རྒྱུས་འཕེལ་རྒྱས་ཀྱི་འགྲོས་དང་ཆོས་ལུགས་
ཁྱབ་གདལ་དུ་སོང་བར་བསྟུན་ལབ་རྩེ་སྟོད་པའི་ནང་དོན་དང་དགོས་པའང་སྣ་མང་དུ་སྒྱུར།།
༡. སྤྱི་ཚོགས་བདེ་འཇགས་ཀྱི་ཆེད་དུ་སྟོད་པ། །
རྒྱལ་ཁབ་དང་མི་རིགས་གང་ཞིག་ཡིན་རུང་སྤྱི་ཚོགས་བདེ་འཇགས་འོང་བར་དགའ་པོ་ཡོད་པ་རེད། དང་
པོ་འཇིག་རྟེན་འདིར་མི་བྱུང་སྟེ་ཚོ་བ་སོ་སོས་དབང་བསྒྱུར་བ། རིམ་བཞིན་བཙན་པོ་དང་གྲུབ་མཐའ་སོ་སོས་
དབང་བསྒྱུར་བ་ཚང་མར་འཐབ་རྩོད་འཁྲུག་སློང་གི་རྒྱུན་མ་ཆད། དེ་བས་འབངས་བྱིངས་ཀྱིས་དེའི་སྡུག་བསྔལ་
མ་བཟོད་ནས་དེ་ཞི་འཇགས་དང་མི་སློང་བའི་ཆེད་ལབ་རྩེ་སྟོད་སྐབས་སྐྱབས་ཞུ་འབུལ་བ་རེད།
ལབརྩེ་སྟོད་པར་ཚོ་བ་སོ་སོ་དང་སྡེ་བ་སྤྱིའི་སྟོད་པའི་སྤྱི་སྟོད་དང་གཉིས་ཡོད་པ་ལས། སྤྱི་ཚོགས་བདེ་
འཇགས་ཐོན་སླད་གཙོ་བོ་སྤྱི་སྟོད་ཤས་ཆེ་བར་སྣང་། མི་དམངས་ཀྱིས་བསམ་པར་ཡུལ་སྡེ་ཕན་ཚུན་འཐབ་རྩོད་
དང་འཁྲུག་སློང་བྱུང་བ་འདི་ཡང་ཡུལ་ལྷ་གཞི་བདག་གམ་སྲུང་མ་མ་མཐུན་པས་ཡིན་པ་དང་། ཐ་ན་གཉེན་སྒྲིག་
པ་ལའང་ཡུལ་ལྷ་སྲུང་མ་མཐུན་མིན་ལ་བལྟ་བ་ཇི་བཞིན་རེད། དེ་བས་མི་དམངས་ཕན་ཚུན་མཐུན་འགྲིག་ཡོང་
ཕྱིར་ཚོ་བ་མི་གཅིག་པའང་སྡེ་བ་ཡོངས་ཀྱིས་མཉམ་གཅིག་ཏུ་ཡུལ་ལྷ་གཞི་བདག་རྣམས་ལ་སྟོད་པ་དང་། བསང་
མཆོད་གཅིག་ཏུ་གསུངས་ནས་ཡུལ་ལྷ་གཞི་བདག་གྲགས་ཆེན་རྣམས་དགྱེས་ཤིང་མཐུན་འགྲིག་གི་མཆོད་པ་གསེར་
སྐྱེམས་འབུལ་བ་ཡིན། རྗེ་ཤེས་རབ་རྒྱ་མཚོ་མཆོག་གིས“ཡུལ་གྱི་ལྷ་དང་ལྷ་རུ་མཐུན་པ་ན། མི་དང་མི་རུ་མཐུན་
པཆོས་ཉིད་དེ།” ཞེས་གསུངས་པས་ཀྱང་མི་དང་ཡུལ་སྡེ་ཕན་ཚུན་མཐུན་པ་དང་འཁྲུག་པ་ནི་ཡུལ་ལྷ་མཐུན་
མིན་གྱིས་ཡིན་པ་ངེས་ཐུབ།
༢.དཔལ་འབྱོར་འཕེལ་རྒྱས་ཀྱི་ཆེད་དུ་སྟོད་པ།
ལབ་རྩེ་ནི་གཙོ་བོ་ཟླ་ལྔ་བ་དང་དྲུག་པའི་ནང་དུ་སྟོད་ལ། དུས་འདིར་ཏན་ཏན་ཕྱུགས་ཤ་ཤེད་རྒྱས་བ་དང་
ལོ་ལ་འབྲས་བུ་འབྱུང་བའི་དུས་ཡིན་པས། ལབ་རྩེ་ཆེ་ཆུང་གང་ཞིག་སྟོད་ཀྱང་ཕྱུགས་ཐོག་གི་གོད་ཁ་དང་། ལོ་
ཐོག་གི་སེར་ཐན། མི་ཐོག་གི་ན་ཚ་སོགས་རྐྱེན་ངན་མཐའ་དག་ལྡོག་པའི་ཆེད་དུ་ཡུལ་ལྷ་གཞི་བདག་ལ་སྐྱབས་སུ་
• 78 •



བཅོལ་བ་ཞིག་ཡིན། སྤྱིར་བོད་ཀྱི་འཚོ་བའི་ཕྱོགས་ནས་ཞིང་ལས་གཙོར་གཉེར་བའི་རོང་བ་དང་། ཕྱུགས་ལས་
གཙོ་བོར་གཉེར་བའི་འབྲོག་པ་གཉིས་ཡོད་པར་ལབ་རྩེ་སྟོད་པར་རང་རང་གི་འཚོ་བའི་ལོངས་སྤྱོད་དང་ཐོན་སྐྱེད་
དཔལ་འབྱོར་ལ་དམིགས་ཏེ་རོང་བས་གསས་མཁར་ནང་དུ་འབྲི་ཟན་གྱི་མཆོད་པ་རྒྱ་ཆེར་བཤམས་པ་དང་།
འབྲོག་ཁུལ་དུ་རྩམ་པའི་རྟ་དང་མཛོ་སོགས་འཇོག་པ་དང་རྟ་ནོར་ལུག་སོགས་ཀྱི་སྤུ་སྣ་མང་པོ་གསས་མཁར་དུ་
བཞགནས་རང་རང་གི་དཔལ་འབྱོར་ཐོན་ཁུངས་གཙོ་བོ་འཕེལ་རྒྱས་སུ་འགྲོ་བར་སྐྱབས་སུ་རེ། དབུས་གཙང་
ཁུལ་དུ་ལོ་ཏོག་གི་རིམ་གྲོ་དང་བསྟུན་ནས་ཡུལ་ལྷ་གཞི་བདག་ལ་བསང་མཆོད་འབུལ་སྲོལ་ཡོད་དེ། འོང་སྐོར་
སྐབས་ཉིན་གཅིག་ལྷ་བསང་མཆོད་པ་ཞེས་ཡུལ་ལྷ་གནས་ཡོད་ཟེར་བའི་རི་རྩེར་འཛེགས་ཏེ་མདའ་དར་སོགས་
ཐོགས་སྲོལ་ཡོད་པ་དང་། མདོ་སྨད་ས་ཁུལ་ཁ་ཤས་སུའང་ལོ་ཏོག་ལ་སེར་བ་དང་ཐན་པ་སོགས་མི་ཡོང་བའི་ཆེད་
དུ་རང་སྡེའི་ས་ཞིང་གི་ཕྱོགས་བཞིར་ཤིང་སྡོང་གི་རྩེ་མོ་དང་ར་ལག་འཛུགས་སྲོལ་ཡོད། དེ་ལ་ཐོ་བསླངས་པ་ཟེར།
ཞིང་འབྲེག་སྡུད་རན་པའི་སྐབས་སུའང་ལོ་རེའི་ཁ་འགོ་བ་སྟེ་ཞིང་སྲུང་མཁན་གྱི་ཚོ་བ་དེས་རང་སྡེའི་མ་ཎི་ཁང་
ནས་ལབ་རྩེ་བསྟད་དེ་ཡུལ་ལྷ་གཞི་བདག་ལ་མཆོད་ནས་ལོ་ཏོག་གི་རྐྱེན་ངན་སྣ་ཚོགས་ལྡོག་པར་སྐྱབས་འཇུག་ཞུ་
སྲོལ་ཡོད། རྡོ་སྦིས་ཁུལ་གྱི་སྤྱི་ལ་མཛད་པའི་བསང་མཆོད་ནང་དུའང“ཐུགས་ཀྱི་འོ་ཆུ་གཅིག་ཏུ་འདྲེས་པ་ལས།
གང་འདུལ་ལས་བཞིའི་རྦ་རླབས་ཁྲི་ཕྲག་གིས། མི་ཕྱུགས་མཐའ་དག་བདེ་ཞིང་སྐྱིད་པར་མཛོད། དཔལ་འབྱོར་
འོ་མའི་མཚོ་ཆེན་འཕྱུར་བར་མཛོད། རིགས་རུས་ཏིལ་གྱིས་གང་བུ་འཕེལ་བར་མཛོད། ནད་མཚོན་མུ་གེའི་མིང་
ཡང་མེད་པར་མཛོད།”ཅེས་གསུངས་པ་བཞིན་ནོ༎
༣.གཉེན་སྒྲིག་མཛད་སྒོ་སོགས་ལ་འབྲེལ་བ།
ཤིང་མདའ་སྟོད་པ་ནི་ལབ་རྩེའི་བྱེ་བྲག་ཅིག་ཡིན། དེ་ལ་གཡང་མདའ་དང་། རྒྱུད་མདའ། བུ་མདའ།
དཔའམདའ་བཅས་བཞི་ཡོད་པར་བྱེད་ལས་སོ་སོ་བ་ཡིན་པ་ནི་སྨོས་ཅི་འཚལ། དེ་ལས་གཡང་མདའི་རྣམ་པ་ཧ་
ཅང་ཆུང་ལ་ཁྱིམ་གྱི་མཆོད་ཁང་དུ་འཇོག་པ་དང་། དེའི་བྱེད་ལས་གཙོ་བོ་ནི་ཁྱིམ་དེའི་རྒྱུ་ནོར་གྱི་གཡང་དེ་ཕྱི་ལ་མི་
ཤོར་བར་དུས་རྟག་ཏུ་གནས་ཤིང་རྒྱུ་ནོར་ལོངས་སྤྱོད་འཕེལ་བར་དགེ་བའོ།། རྒྱུད་མདའ་བུ་མདའ། དཔའ་
མདའ་གསུམ་ནི་རིགས་ཀྱི་རྒྱུད་འཕེལ་དང་བུ་བཙའ་བར་སློང་བ། དཔའ་བོར་གྱུར་བའི་ཆེད་ཡུལ་ལྷ་གཞི་བདག་
ལ་མཆོད་ནས་སྐྱབས་ཞུ་འབུལ་བ་ཞིག་ཡིན། བསང་ཡིག་ལས། “རིགས་རུས་ཏིལ་གྱི་གང་བུ་འཕེལ་བར་
མཛོད།” ཅེས་པས་ཀྱང་རྟོགས། དེ་མ་གཏོགས་ཀྱི་ནང་དོན་གལ་ཆེ་ཞིག་ཡོད་པ་ནི། གཉེན་སྒྲིག་ལ་འབྲེལ་བ་
ཡོད་དེ། བོད་ཀྱི་འཁྲབ་གཞུང«སྣང་ས་འོད་འབུམ》ལས་བུ་མོ་སྣང་ས་འོད་འབུམ་དཔོན་པོ་སྒྲ་ཆེན་གྱིས་རང་གི་
བུ་གྲགས་པ་བསམ་བགྲུབ་ཀྱི་བཙུན་མོར་ངེས་འཛིན་པར་སྣང་སའི་གཉའ་བར་མདའ་མོ་ཞིག་བཙུགས་ནས་གཉེན་
རྟགས་རྒྱབ་པ་དང་། ཀན་ལྷོ་ས་ཁུལ་ཁ་ཤས་སུ་གཉེན་སྒྲིག་སྐབས་ཕོ་མདའ་མོ་མདའ་གཉིས་ཡོད།
བཞི། དམག་འཁྲུག་དང་འབྲེལ་བ།
ལབརྩེ་སྟོད་པ་ནི་ཆོས་ལུགས་དང་སྤྱི་ཚོགས་ལ་འབྲེལ་བ་ཡོད་པར་མ་ཟད། དམག་འཁྲུག་དང་ཡང་
• 79 •



འབྲེལ་བ་ངེས་ཅན་ཞིག་ཡོད་དེ། གནའ་བོའི་རུས་རྒྱུད་ཚོ་བའམ་ཚོ་ཁག་བར་ཕན་ཚུན་འཐབ་རྩོད་མང་པོ་བྱུང་
ལ། རྒྱལ་ཁ་ཐོབ་ཕྱིར་སོ་སོར་མགོན་སྐྱབ་ཀྱི་ཡུལ་ལྷ་རེར་བརྟེན་ཡོད་པ་རེད། དེའི་སྐོར་འཛམ་གླིང་སྟེང་ཆེས་
རིང་བའི་བྱུང་བརྗོད་སྙན་ངག་ཕུལ་བྱུང་ཅན <གླིང་གེ་ སར་རྒྱལ་བོའི་སྒྲུང»ལས་མང་པོ་བརྗོད་ཡོད་དེ།
«འཇང་གླིང་གཡུལ་འགྱེད》ལས་འཇང་བའི་ལྷ་འབོད་པ་ནི“ “བླ་རི་སྟག་སྣ་ཁྲ་བོ་མཁྱེན། ཡུལ་ལྷ་གཡུ་རི་
སྔོན་པོ་མཁྱེན།” ཞེས་དང་། 《སྟག་གླིང་གཡུལ་འགྱེད》ལས་སྟག་གཟིག་གི་ལྷ་འབོད་པ་ནི “གནམ་གྱི་འབྲུག་
ལྷ་ཐོག་རྗེ་མཁྱེན། བར་གྱི་སྟག་ལ་མེ་འབར་མཁྱེན། འོག་གི་བྲེ་ལེ་སོག་དཀར་མཁྱེན། བླ་རི་རྫོང་ལྷ་དཀར་ཆུང་
མཁྱེན་”དེ་བཞིན་ཧོར་དང་ཁ་ཆེ་སོགས་ལའང་རང་རང་ལ་རྒྱབ་རྟེན་གྱི་ཡུལ་ལྷ་རེ་ཡོད་དོ། དེ་རྣམས་ཕན་ཚུན་
འཐབ་འཁྲུག་བྱེད་སྐབས་དགྲ་དར་སོགས་རི་ལ་བཙུགས་ཏེ་མཆོད་པ་འབུལ་ཞིང“འཐབ་ན་དགྲ་འཛོམས་མཚོན་
ཆའང་ཁྱེད་ཀྱིས་མཛོད།” ཅེས་རང་ལ་སྡོངས་གྲོགས་སུ་འབོད་སྲོལ་ཡོད་པ་ནི། 《ཧོར་གླིང་གཡུལ་འགྱེད»
ལས། ཧོར་གྱིས་གླིང་ལ་འཐབ་པར། ཀུན་དཀར་གྱིས་གཙོ་བྱས་པའི་ཧོར་རྒྱལ་བོ་ཆེ་གསུམ་དང་། ཤན་བློན་
རྣམས་གྲོས་བྱེད་པར། “ཤར་རྨ་ཆེན་སྦོམ་ར་འདི་གཞི་བདག་དྲག་རྩལ་ཆེ་གཤིས། ཧོར་དམག་འདི་ཡུན་རིང་
སྡོད་དགོས་བྱུང་ན་ཕྲག་དོག་འདྲ་མི་ཡོང་བའི་ངེས་བ་མེད། དེ་བས་རི་འབུམ་བསྟོད་ན་དགའ་བ་འདྲ་ཟེར་བར་
གྲོས་འཆམས། རྒྱལ་བོ་གུར་དཀར་ཤོག་ནས་དམག་དཔོན་ཟི་ར་ཐོག་རྒྱལ་དང་། ལས་དམག་འབུམ་ཚོ་བཅུ་
གཉིས་ནས་མི་ལྔ་བཅུ་རེ་སོང་། རྟ་ཁྲབ་རྨོག་དར་ལྕོག་སོ་སོ་ནས་བརྒྱ་རེ། དམག་མི་རེས་མདའ་རེ་དང་དར་རེ།
ཕྱེ་མར་རག་སྡེར་གང་རེ་བཅས་བསྡུས་ལ་སོང་། ལྷ་གོང་མའི་དབུ་འཕང་གྱེན་ལ་བསྟོད་པ་ཞིག་གྱིས་ཟེར།”
དེར་ཧོར་དམག་གིས་རྨ་ཆེན་སྦོམ་རའི་ལྷ་ལ་མཆོད་ནས་གླིང་ལ་འཐབ་པའི་སྡོངས་གྲོགས་སུ་མཛད་པར་ཞུ་བ་གླིང་
དམག་གིས་རྟོགས་ཏེ་སྤྱི་དཔོན་གྱིས“ལྷ་སྦོམ་རའི་རྩེ་མོར་ལབ་རྩེ་བཙུགས་ན་མི་ལེགས་པས་དཔའ་རྟུལ་འགའ་
འགྲོ་དགོས”ཟེར་བར་གཞིགས་ན། སྐབས་དེར་ལབ་རྩེ་སྟོད་པ་ནི་ཡུལ་ལྷ་གཞི་བདག་ལ་མཆོད་པ་གསལ་ཞིང་།
རང་སྐྱོང་གཞན་ཕམ་གྱི་ནུས་བའི་དབང་གིས་སྤྱི་ཚོགས་འཁྲུག་རྩོད་ཆེ་བའི་སྐབས་དེར། ཡུལ་ལྷ་གྲགས་ཆེ་རྣམས་
ལ་མཆོད་ཅིང་རང་ཉིད་རྒྱལ་བར་གྲོགས་སུ་མཛད་པའི་སྟེང་། ལབ་རྩེ་སྟོད་པ་ཡང་དམག་འཁྲུག་ལ་འབྲེལ་བ་
ཡོད་པར་མཚོན།
ལྔ། ཆབ་སྲིད་དང་འབྲེལ་བ།
སྒེར་དབང་ལམ་ལུགས་འཕེལ་རྒྱས་དང་། དབུལ་ཕྱུག་ཁ་གྱེས་པ་དང་བསྟུན། ཡུལ་ལྷར་མཆོད་པ་དང་
གཤིན་པོའི་བླ་མཆོད་པའི་ལབ་རྩེ་དེ་རིམ་བཞིན་སྟོད་ཚུལ་གཅིག་མཐུན་གྱི་ཆ་ནས་ནང་དོན་ལ་འགྱུར་ལྡོག་ཆེན་པོ་
བྱུང་། དབང་བསྒྱུར་གྲལ་རིམ་གྱི་སྟོབས་ཤུགས་ཕྱི་ཕྱོགས་ལ་རྒྱ་བསྐྱེད་པར་རྟེན། རི་འཛིན་ས་བགོས་ཀྱིས་ས་
ཁོངས་རྒྱ་སྐྱེད་སྐབས། ལབ་རྩེ་ནི་ཁོ་པ་ཚོའི་ས་ཁོངས་བདག་འཛིན་གྱི་རྟགས་མཚན་ཞིག་ཏུ་མངོན་ཏེ། བོད་
རང་སེ་རྨུ་སྟོང་ལས་རིག་རྒྱུད་དང་ཚོ་བ་མང་པོ་གྱེས་པར། སོ་སོས་ས་ཆ་ཞིག་བདག་ཏུ་བཟུང་ཡོད་ལ། དེར་རང་
རང་གིས་ལབ་རྩེ་སྟོད་ནས་རྟགས་བཀོད་ཡོད་པ་གོར་མ་ཆག་སྟེ། ད་སྐབས་ཀྱང་ཡུལ་གྲུ་སོ་སོར་རང་གི་ཚོ་བ་
གཞིར་བཟུང་སྟེ་ལབ་རྩེ་སྟོད་བཞིན་མཆིས། དཔེར་ན། ལྡོང་ཚང་གི་ལབ་རྩེ། ལྷ་ཚང་གི་ལབ་རྩེ། གོང་མ་
• 80 •



ཚང་གི་ལབ་རྩེ། འབེ་ཚང་གི་ལབ་རྩེ་ཞེས་མཛུབ་མོས་སྟོན་པར་ནུས་ལ། དེ་དག་ཀྱང་སྔོན་ཆད་ཀྱི་དབང་བསྒྱུར་
གྲལ་རིམ་གྱིས་ཁོངས་བདག་འཛིན་གྱི་རྒྱུན་སྤེལ་པ་གདོན་མི་ཟ། ཀན་ལྷའོ་ས་ཁུལ་ཁ་ཤས་སུ་དེ་སྔ་སྡེ་བའི་སྡེ་
དཔོན་རྙིང་བརྗེ་གསར་བསྐོ་ཡི་བྱ་བ་དེ་ངེས་པར་དུ་ལབ་རྩེ་སྟོད་ཉིན་དེར་ཐག་གཅོད་དང་ལས་གནས་སྤོར་བ་
སོགས་བརྩི་བཀུར་དང་གདེང་འཇོག་གི་ཚད་མཐོན་པོར་བཟུང་ཡོད་པ་ཡང་ཁུངས་དེ་ལ་ཐུགས་ཡོད་པར་སྙམ།
གཞན། གོང་དུ་དྲངས་པའི་བློན་པོ་ཞང་མཆིམས་བཙན་བཞེར་ལེགས་གཟིགས་དང་ལོ་ཙཱ་བ་བཻ་རོ་ཙ་ན་གཉིས་
ཤགས་འགྱེད་པ་དེ་ལས་ཀྱང་། ཡུལ་ལྷ་གང་ལ་གསོལ་བ་ནི་ཕྱོགས་གཉིས་ཀས་ཆབ་སྲིད་དར་རྒུད་དང་། རྒྱལ་
ཕམ་ཅི་ཡོང་གི་འགག་རྩ་དེ་དང་འབྲེལ་ཞིང་། རྩོད་གླིང་འདིའི་ཐོག་ནས་ཀྱང་གནའ་དུས་བོད་བྱིངས་ཀྱིས་ལྷ་
གསོལ་གྱི་བྱ་བ་དེ་ཆབ་སྲིད་དར་རྒྱས་ཡོང་བར་འདུ་ཤེས་གསལ་བོར་མཚོན་ཡོད། །
མདོརན། ལབ་རྩེ་ནི་བོན་ལུགས་ལས་བྱུང་ཞིང་། ཕྱིས་སུ་སངས་རྒྱལ་ཆོས་ལུགས་ཀྱིས་ཤན་ཤུགས་
ཐེབས་པས་དཀར་ཕྱོགས་སྐྱོང་བའི་ལྷར་གསོལ་བའི་ཆོ་ག་ཞིག་ཏུ་གྱུར། ལོ་རྒྱུས་ཀྱི་འགྱུར་ལྡོག སྤྱི་ཚོགས་ཀྱི་
འཕེལ་རྒྱས། མིའི་སེམས་ཁམས་ཀྱི་འགྱུར་བར་བརྟེན། ལབ་རྩེ་ཡང་ལྷ་མང་ངམ་ཡུལ་ལྷར་བསྟོད་པའི་རྨང་
གཞིའི་སྟེང་གཤིན་པོའི་བླ་མཆོད་སྔོན་འགྲོ་བྱས་ཐོག བགེགས་བར་ཆད་སེལ་བ། མུ་གེ་འཁྲུག་རྩོད་མི་འབྱུང་
བའི་ཆེད་དང་། དེང་སྐབས་དེ་ལས་བརྒལ་ཏེ་སྲིད་འབྱོར་རིག་གསུམ་འཕེལ་རྒྱས་སུ་ཡུལ་ལྷར་གསོལ་བའི་ཆོ་ག་
ཞིག་ཏུ་གྱུར་ཅིང་། མི་སེར་གྱིས་མཛད་སྤྱོད་པས་ཆོས་ལུགས་དང་ཡུལ་སྲོལ་ཟུང་སྦྲགས་སུ་སྤྱོད་པའི་ཡུལ་སྲོལ་
ཞིག་དང། བོད་མི་རིགས་ཀྱི་དུས་ཆེན་ཞིག་ཏུ་གྱུར་སྟབས། དམངས་ཡོངས་ཀྱིས་བརྩི་བཀུར་དང་མོས་པ་ཆེན་
པོམཆིས་ལ། དམངས་ཚོགས་ཀྱི་ལུས་ཁམས་བདེ་ཐང་འབྱུང་བ། ཕྱི་ནང་སྣོད་བཅུད་ཁམས་ཆ་སྙོམས་པ། མི་
དང་ཡུལ་གྱི་འབྲེལ་བ་ཇེ་བཟང་དང་ཇེ་བརྟན་དུ་གཏོང་བ་སོགས་འདུ་ཤེས་ཟབ་མོ་ཞིག་ཆགས་པས། མི་རབས་
བར་ཆུ་བོའི་རྒྱུན་ལྟར་མཆིས་པ་ལགས་སོ།།
མཆན།
«མཁས་པ་ལྡེའུས་མཛད་པའི་རྒྱུ་བོད་ཀྱི་ཆོས་འབྱུང་རྒྱས་པ»P. 129
2O«ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས»P. 131 P. 132
(3)《རྒྱལ་རབས་གསལ་བའི་མེ་ལོང»P.57
(45«ལེགས་བཤད་རིན་པོ་ཆེའི་གཏེར་མཛོད»P.87 P.89
6«ཏུང་ཧོང་ནས་ཐོན་པའི་བོད་ཀྱི་གནའ་བོའི་ཡིག་ཆ»P.85
(8«དགེ་འདུན་ཆོས་འཕེལ་གྱི་གསུང་རྩོམ་ཕྱོགས་སྒྲིག»(དེབ་དཀར)P.48
9«འབེལ་གཏམ་ལུང་གི་སྙིང་བ»P.65
འ00)«ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང»P. 34 P. 148
(རྩོམ་སྒྲིག་འགན་ཁུར་བ། ལྷ་མཆོག་རྒྱལ།）
• 81 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. (1）
J. NORTHWESTERN NATIONALITIES UNIVERSITV(Tibetan language)
དེང་གི་བོད་ཀྱི་དགོན་པའི་འཕེལ་ཕྱོགས་འགའ་གླེང་བ།
རྭ་ཡུམ་སྐྱབས།
(ནུབ་བྱང་མི་རིགས་སློབ་གླིང་བོད་ཡིག་སློབ་སྐོར་གྱི་གོ་དྲུག་ཞིབ་འཇུག་འཛིན་གྲྭ། 730030)
[ནང་དོན་གནད་བཤུས]དུས་རབས་ཉེར་གཅིག་པའི་ནང་བོད་ཀྱི་དགོན་པ་རྣམས་ཆོས་སྡེ་རྐྱང་རྐྱང་ཙམ་ལས་བརྒལ་ནས།
དེང་རབས་ཅན་དང་མི་ཆོས་ཕྱོགས་སུ་གཞོལ་ན། ཡུན་རིང་གི་དར་རྒྱས་ལ་དགེ་མཚན་བླ་ལྷག་ཏུ་ལྡན་ནོ།།
[བརྡ་ཆད་གཙོ་བོ] དགོན་པ། འཕེལ་ཕྱོགས། བསམ་གཞིགས།
[དཔེ་དེབ་དབྱེ་རྟགས]B913 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(1999)01-82-08
ནུབ་ཕྱོགས་ཀྱི་སྤྱི་ཚོགས་རིག་པའི་དབང་བོ་དང་ཆོས་ལུགས་སྨྲ་བའི་མཁས་ཆེན་དག་གིས་སླེབས་བཞིན་
པའི་དུས་རབས་ཉེར་གཅིག་པ་ནི་ཆོས་ལུགས་ཀྱི་དུས་རབས་ཡིན་ཞེས་བསྒྲགས། དངོས་གནས་འཛམ་གླིང་ཐོག་
ཆོས་དད་མི་གྲངས་ནི་ཡར་ནས་ཡར་དུ་འཕར་ཞིང་། ཆོས་ལུགས་དང་སྲིད་འབྱོར་རིག་གསུམ་བཅས་སྤྱི་ཚོགས་
ལས་རིགས་སོ་སོའི་འབྲེལ་བའང་དམ་དུ་ཕྱིན། ད་ལྟ་དུས་རབས་ཀྱི་འཕེལ་རྒྱས་ནི་ཚན་རྩལ་གསར་བརྗེ་ཡི་ཡང་
རྩེར་སླེབས་ཀྱང་། ཆོས་ལུགས་ནི་དེ་བས་ཀྱང་ཉམས་པ་མེད་པར་ཡུལ་དུས་ཀྱི་འགྲོས་དང་བསྟུན་ནས་དེང་རབས་
ཅན་དང་མི་ཆོས་ཕྱོགས་སུ་འཕེལ་བཞིན་ཡོད། བོད་ལ་མཚོན་ན། དགོན་པ་ནི་ཆོས་ལུགས་བྱེད་སྒོ་སྤེལ་བའི་
བསྟི་གནས་རེད། རང་རྒྱལ་གྱི་བཅོས་བསྒྱུར་སྒོ་འབྱེད་དང་ཁྲོམ་རའི་དཔལ་འབྱོར་གྱི་ལམ་ལུགས་འོག བོད་
ཡུལ་གྱི་སྒར་དགོན་པ་སོ་སོས་ཏང་གི་ཡང་དག་པའི་ཆོས་ལུགས་སྲིད་ཇུས་ལག་ལེན་བསྟར་ནས། རྒྱལ་གཅེས་ཆོས་
གཅེས་ཀྱིས་མེས་རྒྱལ་གཅིག་གྱུར་དང་། མི་རིགས་མཐུན་སྒྲིལ། སྤྱི་ཚོགས་གཏན་བདེ་བྱེད་མུར “རང་ཁ་རང་
གསོའི”ལམ་ཕྱོགས་ལྟར། རིག་གནས་སློབ་གླིང་དང་། ཡུལ་སྐོར་སྤྲོ་གནས། དཔེ་ཁང་། དཔར་ཁང་། སྨན་
ཁང་། མགྲོན་ཁང་། ཁོངས་ཆེ་བའི་ཚོང་གཉེར་ཁང་བཅས་ཚོང་ལས་དཔལ་འབྱོར་དང་ཐོན་སྐྱེད་ཁེ་ལས་སོགས་
ལས་རིགས་སྣ་ཚོགས་སྤེལ་བཞིན་མཆིས་པས། དགོན་པ་དེ་ཆོས་སྡེ་རྐྱང་རྐྱང་ནས་སྤྱི་ཚོགས་ལ་ཕན་ལས་གང་མང་
སྒྲུབ་པའི་གནས་ཁྱད་པར་པ་ཞིག་ཏུ་བཏང་ནས། སྤྱི་ཚོགས་རིང་ལུགས་ཀྱི་སྤྱི་ཚོགས་འཕེལ་རྒྱས་དང་སྒོ་ཀུན་ནས་
[རྩོམ་འབྱོར་ཉིན]1999-03—11
[རྩོམ་པ་པོ་ངོ་སྤྲོད]རྭ་ཡུམ་སྐྱབས། (1972 - )ཀན་སུའུ་བསང་ཆུ་རྫོང་གི་མི་ཡིན། མི་རིགས་རིག་པ་དང་སྤྱི་ཚོགས་རིག་
པར་ཞིབ་འཇུག་བྱེད་མུས་སུ་མཆིས།
• 82 •



བསྟུན་མུས་རེད། བོད་ལ་འདྲ་ན་བོད་མི་དམངས་དང་བོད་བརྒྱུད་ནང་བསྟན་གྱི་འབྲེལ་བ་ནི་སྤྱིར་བཏང་གི་ཆོས་
ལུགས་དད་མོས་ཙམ་གྱི་གནད་དོན་རྐྱང་རྐྱང་ཞིག་མ་ཡིན་པར། དེ་ནི་ཆོས་ལུགས་གནད་དོན་དང་མི་རིགས་
གནད་དོན། སྤྱི་ཚོགས་གནད་དོན་བཅས་ལྷན་དུ་འདྲེས་ནས་ཡོད་པ་ཞིག་རེད། དེར་བརྟེན་དེང་གི་གནས་ཚུལ་
གསར་བའི་འོག་ཆོས་ལུགས་བྱེད་སྒོའི་ལྟེ་གནས་ཏེ་དགོན་པའི་གནས་བབ་དང་། ཁྱད་ཆོས། འཕེལ་ཕྱོགས་
བཅས་ལ་ཡང་དག་ལྟ་བས་བརྟག་དཔྱད་ཞིབ་འཇུག་གཏོང་རྒྱུ་ནི་དོན་གྱི་དགོས་པ་ཆེ་ཞིང་ཁ་ཚ་དགོས་གཏུག་གི་བྱ་
བ་ཞིག་ཏུ་ངེས།
དང་པོ། དགོན་པ་ནི་སློབ་གསོའི་ལྟེ་གནས་ཤིག་ཡིན།
དགོན་པ་ནི་བོད་ཀྱི་ཆོས་དང་རིག་གནས་སྦྱོང་བའི་བསྟི་གནས་རེད། དེར་གཏིང་དཔོན་དཀའ་བའི་ནང་
བསྟན་གཞུང་ལུགས་ལས་གཞན། སྒྲ་ཚད་བཟོ་གསོ་དང་། རྩོམ་རིགས་སྒྱུ་རྩལ། གནམ་རིག་སྐར་རྩིས། ས་
ཁམས་ལོ་རྒྱུས་སོགས་སྤྱི་ཚོགས་ཚན་རིག་དང་རང་བྱུང་ཚན་རིག་སྐོར་གྱི་རིག་གནས་ཀྱང་ཟམ་མ་ཆད་པར་སྦྱངས་
ཀྱི་ཡོད་དེ། དོན་དུ་དགོན་པ་ནི་འགྲོ་བ་མིའི་རིགས་ཡ་རབས་དང་ཤེས་ལྡན་དུ་སྐུལ་བའི་བསམ་པའི་སློབ་གསོ་
དང་རིག་གནས་སློབ་གསོའི་ལྟེ་གནས་ཉག་ཅིག་རེད། བོད་ཀྱི་དགོན་པ་ཆེ་འབྲིང་ཁག་མང་ཆེར་ཆེད་དུ་རིག་
གནས་ཚན་ཁག་སྣ་ཚོགས་སྦྱོང་བའི་སློབ་གླིང་དང་། ཞིབ་འཇུག་ལྟེ་གནས། དཔེ་སྐྲུན་ཁང་བཅས་ཀྱང་ཡོད་པ་
རེད་། དགོན་པ་ནས་ཡུལ་དུས་ཀྱི་འགྲོས་དང་བསྟུན་ནས་དུས་རྟག་ཏུ་འགྲོ་བ་རིགས་དྲུག་གི་ཆགས་འཇིག་དང་།
བརྡབ་གསིག མནར་གཅོད་བཅས་ལ་ལག་ལེན་ནས་སློབ་སྦྱོང་དང་ཞིབ་འཇུག་གཏིང་ཟབ་བགྱི་བ་དང་།
འཇིག་རྟེན་དབང་དུ་བྱེད་པའི་འགྲོ་བ་མི་ལ་དེའི་སྐོར་གྱི་བསླབ་བྱའམ་སློབ་གསོ་ཟབ་མོ་གནང་ནས་ལོག་ལམ་དུ་
འཕྱན་པ་རྣམས་དྲང་ལམ་དུ་དཀྲི་གང་ཐུབ་ཀྱིས། ཞིབ་འཇུག་དང་མྱོང་བ་ལས་ཐོབ་པའི་བསྟན་བཅོས་རི་བོའི་
གཏོས་དང་མཉམ་པ་མཛད་ནས་རྒྱལ་ཁབ་དང་མི་རིགས་ཕྱི་ནང་བར་བརྒྱུད་བསྒྲགས་དང་འགྲེམ་སྤེལ་བྱས་ཏེ་ཞི་
འཇམ་གྱི་རྒྱལ་སྤྱིའི་ཁོར་ཡུག་ཅིག་བསྐྲུན་པར་ནུས་པ་འགངས་ཆེན་བཏོན་ཡོད། དེང་སང་གི་དུས་ཀྱི་འཕོ་འགྱུར་
དང་སྤྱི་ཚོགས་ཀྱི་དགོས་མཁོ་ལྟར་བོད་ཀྱི་དགོན་པ་ཚོས་ཀྱང་ཆེད་དུ་གྲྭ་བ་ཉུང་ཤས་ལོ་ཙཱ་བ་དང་། གནས་བཤད་
པ། ཚོང་གཉེར་བ། འཕྲུལ་རྩིས་པ། དོ་དམ་པ་བཅས་སུ་གསོ་སྐྱོང་བྱས་ཏེ་དེང་རབས་ཅན་གྱི་དགོན་པ་ཞིག་
བསྐྲུན་བར་ཧུར་ཐག་བྱེད་དགོས་པར་མ་ཟད། འཇར་པན་གྱིས་མཚོན་ཕྱི་རྒྱལ་གྱི་ནང་བསྟན་དགོན་པ་བཞིན་
གང་ཟག་སྣ་ཚོགས་པའི་མོས་པ་ལྟར་ལུས་སྦྱངས་སེམས་འདུལ་བྱ་བའི་བསམ་གཏན་གླིང་དང་སྒོམ་སྒར་སྣ་ཚོགས་
བཏབ་ན་འགྲིག་པ་དང་། དེ་མིན་མ་འོངས་པར་རྒྱང་བསྒྲགས་དང་གློག་དྲ། འཕྲུལ་རྩིས་བཅས་ནས་དུས་ཐོག་
ཏུ་མི་རྣམས་ལ་ཡར་འགྲོ་ཆོས་ཀྱི་སློབ་གསོ་ཕུན་སུམ་ཚོགས་པ་གཏོང་པར་ད་ནས་མཐུན་རྐྱེན་སྦྱར་དགོས།
བོད་ལ་མཚོན་ན་ཆོས་ཀྱི་སློབ་གསོའི་དྲིན་གྱིས་མིག་སྔར་དུ་ནག་འཐེན་པ་དང་། གསོད་འཕྲོག་ཁོ་ན་
གཉེར་བའི་ཁྲམ་པ་ནི་ཆེས་དཀོན་པོ་རེད། ལྷག་པར་དུ་མི་མང་གི་བདེ་སྡུག་དང་སྤྱི་ཚོགས་རིང་ལུགས་ཀྱི་རྒྱལ་
ཁབ་ཀྱི་ལས་དོན་ལ་གཏོར་བརླག་ཚབས་ཆེན་བྱ་བའི་གཤེད་མ་དང་གཏེ་བོའི་ཚོགས་ནི་ཡོད་པ་མ་རེད། དེ་བས་
• 83 •



དགོན་པ་དང་ཆོས་ལུགས་མི་སྣས་བོད་ཁམས་གཅིག་པུ་རང་གི་གདུལ་བྱར་འཛིན་པའི་བསམ་བློ་གུ་དོག་པོ་དེ་
སྤངས་ནས། ཆོས་ཀྱི་དགོངས་དོན་ལྟར་འཛམ་གླིང་གི་འགྲོ་བ་ཀུན་ཡ་རབས་སློབ་གསོའི་གདུལ་བྱར་བཟུང་སྟེ།
འཛམ་གླིང་སྤྱིའི་ཁོར་ཡུག་སྲུང་སྐྱོབ་དང་། ཞི་བདེ་འཕེལ་རྒྱས་བཅས་ལ་རང་རང་ས་ནས་འབད་འབུངས་བྱས་ན་
ནི་ནད་མེད་དང་། འཁྲུག་ཞི། སོས་དལ། བག་ཕེབས་ཀྱི་མཐར་ཐུག་གི་བདེ་སྐྱིད་དེ་འཇིག་རྟེན་གྱི་འགྲོ་བ་
ཡོངས་ལ་ཐོབ་ཐུབ་པ་རེད། དེ་ནི་བོད་བརྒྱུད་ནང་བསྟན་པའི་དགོངས་གཞིའམ་དམིགས་པ་ཡིན་ཞིང་། དེ་
མཐའ་འཁྱོལ་དང་མངོན་ཤར་དུ་ཡོང་ཕྱིར་ད་གཟོད་ཆོས་སྡེའམ་དགོན་པ་འདི་གྲུབ་པ་ཡིན་པ་ལྟར། མདོར་ན་
དགོན་པ་ནི་འགྲོ་བ་མིའི་རིགས་ལོག་ལམ་ལས་སྐྱོབ་ཅིང་བསམ་བློ་དང་རིག་གནས་གང་གི་ཆ་ནས་ཡར་ལྡན་དུ་
གཏོང་བའི་སློབ་གསོའི་ལྟེ་གནས་འབའ་ཞིག་ཡིན། དེ་ད་དུང་དེང་གི་སློབ་གསོའི་ལས་ཁུངས་དང་ཚོགས་པ་
གཞན་དང་མི་འདྲ་བར། དེའི་གདུལ་ཞིང་ལ་དབུལ་ཕྱུག་དང་། མཐོ་དམན། རྒན་གཞོན། རིགས་རུས།
རྒྱལ་ཁབ་བཅས་ཀྱི་དབྱེ་བ་ཅི་ཡང་མེད་དེ། དེ་ནི་འགྲོ་བ་ཡོངས་ལ་རིས་མེད་དུ་སློབ་གསོ་བྱ་བའི་རྩ་འཛུགས་སམ་
ཚོགས་པ་ཞིག་ཡིན་ཏེ། མ་འོངས་པའི་དུས་སུ་དེ་བས་ཀྱང་ཡོན་ཅི་ཡང་མི་དགོས་པར་སྤྱི་ཚོགས་ལ་ཕན་པའི་སྲི་ཞུ་
སྣ་ཚོགས་སྒྲུབ་པའི་སྡེ་བླ་ན་མཐོ་བ་ཞིག་ཡིན་ངེས་རེད།
གཉིས་པ། དགོན་པ་ནི་ཡུལ་སྐོར་སྤྲོ་གནས་ཤིག་ཡིན།
བོད་ཡུལ་གྱི་དགོན་པ་སོ་སོ་ནི་ཡུལ་དེའི་ས་བཅུའི་དགེ་མཚན་རྫོགས་ཤིང་གནམ་འཁོར་ལོ་རྩིབས་བརྒྱད་
དང་ས་པདྨ་འདབ་བརྒྱད་ལྟ་བའི་གདན་སྟེང་ན་ཆགས་ཡོད། དགོན་གནས་ནི་སྔོན་བྱོན་སྐྱེས་བུ་དམ་པ་ཚོས་རི་
ཀློང་གྲངས་མེད་བརྒལ་ནས་ས་དཔྱད་དང་རྟེན་འབྲེལ་བརྟག་པ་བརྒྱུད་དེ་ཆེད་དུ་བཙལ་བ་ཞིག་ཡིན་སྟབས། ད་
ཡོད་ཀྱི་བོད་པའི་དགོན་པ་སོ་སོ་གཅིག་ལས་གཅིག་ལྷག་པར་དངོས་གནས་རྩྭ་ཆུས་སྤང་ཐང་འཛོམས་ཤིང་ནགས་
ཚལ་མེ་ཏོག་རྒོད་པའི་གནས་ཁྱད་པར་བ་བསྡད་ན་ཁམས་དྭངས་པ་དང་། ཡིད་སྤྲོ་སེང་ངེ་བ་དག་ཏུ་ཆགས་ཡོད།
དེ་བས་བསང་དུད་སྔོན་མོ་མཁའ་ལ་འཁྱིལ་ཞིང་ཆོས་སྐད་ལྷང་ལྷང་དུ་གྲགས་པ་དང་། གཡེར་དྲིལ་སལ་སིལ་དུ་
འཁྲོལ་བའི་བོད་པའི་གཡང་ཆགས་ཀྱི་དགོན་པ་རྣམས་ནི་ཕྱོགས་ཀྱི་དད་ལྡན་ཕོ་མོ་དང་ལྗོངས་རྒྱུ་བ་ཕེབས་པའི་
གནས་མཆོག་རེད། གནས་འདིར་ཕེབས་པའི་མཇལ་སྐོར་བ་ལ་རྒྱལ་ཁབ་དང་། མི་རིགས། ཆོས་ལུགས་ཀྱི་
དབྱེ་བ་མེད་པར་དུས་རྟག་ཏུ་ཟམ་མི་ཆད་ཅིང་། མཇལ་སྐོར་བས་གོང་སྨྲས་དགོན་པའི་ཕྱི་ཡུལ་གྱི་བཀོད་པ་ལས་
གཞན་དགོན་གཞིས་ཆགས་སྟངས་དང་། འདུ་ཁང་གསེར་ཁང་གི་ཐུན་མོང་མ་ཡིན་པའི་བཟོ་དབྱིབས་རྩིག་
སྟངས་སོགས་མཐོང་བར་མ་ཟད། ལོ་བརྒྱ་ཕྲག་དུ་མ་དང་སྟོང་ཕྲག་ཡས་མས་ཀྱི་རིག་དངོས་རྩ་ཆེན་རྣམ་པ་སྣ་
ཚོགས་ཏེ། གསེར་བྲིས་དངུལ་བྲིས་མ། ཐང་ག ལྡེབས་རིས། འབུར་བརྐོས། གླེགས་བམ་བསྟན་བཅོས་རི་
བོའི་གཏོས་དང་མཉམ་པ། སྐུ་གདུང་མཆོད་རྟེན། གཟུང་འཇུག་རིང་བསྲེལ་སོགས་རྟེན་བྱིན་རླབས་ཅན་
བསམ་གྱིས་མི་ཁྱབ་པ་དག་ཀྱང་བདེ་བླག་ངང་ཞལ་མཇལ་དུ་ཡོད་པ་རེད། དགོན་པར་རྒྱུན་དུ་དད་ལྡན་ཚོགས་
ཀྱི་འདུ་ལོང་རྒོད་པས་ཕྱི་གླིང་བ་དང་མི་རིགས་གཞན་རྣམས་ཡོང་ན། བོད་ཀྱི་ཐུན་མོང་མ་ཡིན་པའི་ཡུལ་སྲོལ་
• 84 •



གོམས་གཤིས་མཐོང་དུ་ཡོད་པ་མ་ཟད། ཆོས་ལུགས་རིག་གནས་དང་འབྲེལ་བའི་བསྟན་དོན་ཟབ་ཅིང་ཕུན་སུམ་
ཚོགས་པའི་རོལ་མོ་དང་འཆམ་སྣ་ཚོགས་པའང་མཐོང་དུ་ཡོད། དེ་བས་ཀྱང་བོད་པ་རྣམས་དེང་གི་འཛམ་གླིང་
རང་བཞིན་པའི་ཛ་དྲག་འགྲན་རྩོད་སྣ་ཚོགས་པས་ཡིད་སེམས་གཙེས་པ་མེད་པར། དགོན་པ་ན་གྲྭ་བ་དག་འདུན་
པ་སྣ་གཅིག་གིས་འཇིག་རྟེན་ཞི་མཐུན་གྱི་ཆོས་ལ་འཇུག་ཅིང་། རྗེས་འབྲངས་དད་ལྡན་རྣམས་ཀྱང་རང་རང་ས་
ན་ལས་དགེ་བ་ལ་གཞོལ་བཞིན་སོས་དལ་བག་ཕེབས་ཀྱིས་འཚོ་བའི་བོད་ཀྱི་ཆེས་ཡ་མཚན་པའི་བསམ་པའི་རིག་
གནས་རྟོགས་ཐུབ་པ་རེད། སྤྱིར་བོད་ཀྱི་དགོན་པར་མཇལ་སྐོར་དུ་ཆས་ན་ནི་དུས་ཀྱི་བཀག་རྒྱ་མེད་པར་མི་ཡོད་
དོ་ཅོག་ལ་སྒོ་འབྱེད་ཅིང་། ཆོམ་རྐུན་སོགས་ཀྱི་འཇིགས་པ་དང་བྲལ་བས་དེ་ནི་ཆེས་བདེ་འཇགས་དང་དོན་ཡོད་
ཀྱི་ལྗོངས་རྒྱུ་ཐེངས་ཤིག་ཡིན། དེང་སང་མི་རྣམས་ཀྱི་འཚོ་བ་ཡར་རྒྱས་ཡོད་ཐོག་འགྲོ་འདུག་སྟབས་བདེ་བ་དང་
འཛམ་གླིང་ཐོག་ཡུལ་སྐོར་ལྗོངས་རྒྱུ་རྒྱུག་ཆེ་བས། བོད་ཀྱི་དགོན་སྡེ་ཁག་ལ་ཡུལ་སྐོར་སྤྲོ་བསང་དུ་ཕེབས་པའི་མི་
གྲངསནི་སྔར་བས་ལྡབ་འགྱུར་གྱིས་ཇེ་མང་དུ་འགྲོ་ཤ་སྟག་རེད། དེར་བརྟེན་བོད་ཡུལ་གྱི་དགོན་པ་སོ་སོས་
གནས་ཚུལ་གསར་བའི་འགྲོས་དང་བསྟུན་ནས། རང་རང་གི་ལྷ་རྟེན་མཆོད་གསུམ་ལ་བདག་གཉེར་སྲོང་སྐྱོབ་
ཐུབ་དགོས་པ་དང་། དེ་མིན་ཕྱོགས་ཀྱི་མཇལ་སྐོར་པའི་དགོས་མཁོ་ལྟར་སྐད་རིགས་སྣ་ཚོགས་བཤད་ཤེས་པའི་
ལམ་སྟོན་པ་དང་། གནས་བཤད་པ་སྐོར་ཞིག་གསོ་སྐྱོང་གིས་དགོན་པའི་གདན་རབས་དང་། ལྷ་རྟེན་མཆོད་
གསུམགྱི་བྱིན་རླབས་དང་དེ་འབྲེལ་གྱི་ཆོས་ལུགས་རིག་གནས་ངོ་སྤྲོད་ངང་ཁོང་པ་ཚོའི་འགྲོ་འདུག་ཉལ་སྤྱོད་
བཅས་ལ་དེ་མཐུན་གྱི་རོགས་རམ་དང་སྲི་ཞུ་ཞུས་ནས་ནང་བསྟན་ཆོས་སྡེ་ཞིག་གི་དགེ་མཚན་མངོན་པར་བྱེད་
དགོས། དེ་ལྟར་བགྱིས་ན་ནི་མ་འོངས་པར་བོད་ཀྱི་དགོན་པར་མཇལ་སྐོར་དུ་ཕེབས་པའི་མི་གྲངས་ཇེ་མང་དུ་
ཕྱིན་པ་དང་སྦྲགས། ཞལ་འདེབས་དང་། དེ་འབྲེལ་གྱི་དཔལ་འབྱོར་ཡོང་འབབ་ཀྱང་ཟད་དུ་མེད་དེ། བོད་ཀྱི་
གཙུག་ལག་ཆོས་ཀྱི་བསྟི་གནས་དགོན་པའི་གཟི་དཔལ་ནི་དེ་བས་ཀྱང་བསྒྲུན་དུ་མེད་དོ།
གསུམ་པ། དགོན་པ་ནི་ཀུན་ཕན་སྨན་ཁང་ཞིག་ཡིན།
དེང་ལ་བོད་ཀྱི་དགོན་པ་སོ་སོར་རང་རང་གི་འབྱོར་ཚོད་ལྟར་གྱི་བོད་ལུགས་སྨན་ཁང་རེ་ཡོད་ཅིང་། དེ་ནི་
གང་ཟག་ཡོད་དོ་ཅོག་ལ་ཁ་ཕྱོགས་པ་ཞིག་རེད། དེས་འཚོ་བ་དེ་འདྲའི་འབྱོར་བོ་མིན་པའི་བོད་འབངས་ཀྱི་ཕུང་
ཁམས་བདེ་ཐང་ལ་ཕན་ཆེན་པོ་ཐོགས་ཡོད། དགོན་པའི་སྨན་ཁང་དེར་སྐད་གྲགས་ཅན་གྱི་སྨན་རམས་པ་ནས་
སྨན་གཡོག་བཅས་ཡོད་ཅིང་། རྩ་སྨན་འཐུ་བ་ནས་སྨན་ཕབ་པའི་བར་གྱི་འགན་ཚང་མ་སྨན་ཁང་རང་ངོས་ནས་
འཁུར་གྱིན་ཡོད། སྤྱིར་དགོན་པའི་སྨན་ཁང་ལ་གྲོང་ཁྱེར་གྱི་སྨན་ཁང་ལྟ་བུའི་ནད་བརྟག་དཔྱད་ཆས་སྐོར་གྱི་
འཕྲུལ་ཆས་མ་ལག་ཀྱང་མི་འཛོམས་མོད། དེས་དེང་གི་འགྲོ་བ་མིའི་གཤེད་མར་གྱུར་བའི་གཅོང་ནད་ཐེབས་པའི་
ནད་པ་མི་ཉུང་བ་ཞིག་སྲོག་ཉེན་ལས་ཕྱུངས་པས་འཛམ་གླིང་ལ་གཏམ་རྒྱུད་བཞག་ཡོད་དེ། དེང་གི་རྒྱལ་ཁབ་ཕྱི་
ནང་གི་སྨན་རམས་པ་གང་མང་གིས་དེའི་གསང་བ་ཞིབ་འཇུག་བྱེད་མུས་རེད། དེང་སང་ཡུལ་གྲུ་ཀུན་དུ་སྨན་
ཡོན་མཐོ་ནས་མཐོ་རུ་ཕྱིན་པས་འབངས་ཕལ་བའམ་འབྱོར་མེད་ཅིག་གིས་སྨན་དང་སྨན་ཁང་འཚམས་བོ་ཞིག་
• 85 •



བསྟེན་མི་ཐུབ་པ་དང་། ཡང་གཅོང་ནད་སྐོར་ཞིག་དེང་རབས་སྨན་བཅོས་ཀྱིས་མ་ཐུབ་པས་རྩྭ་སྨན་ལྟ་བུ་གནའ་
ལུགས་སྨན་བཅོས་བསྟེན་དགོས་བྱུང་བ་རེད། ཏག་ཏག་བོད་ཀྱི་དགོན་པའི་སྨན་ཁང་ནི་དེ་ལས་ལྡོག་སྟེ་སྨན་ཡོན་
ཆེས་སླ་ཞིང་གཅོང་ནད་ལ་ཀུན་ནས་ཕན་པས། དེ་རྒྱུ་ཆེ་ཉམ་ཐག་སྐྱེ་བོ་ཡོངས་ཀྱི་ཁམས་དང་མཐུན་པས་དགའ་
དད་ཆེན་པོ་ཐོབ་ཡོད་དེ། ད་ལྟ་དགོན་པའི་སྨན་ཁང་ནི་ཆེས་འདུ་ལོང་ཆེ་བའི་ནད་བཅོས་ལྟེ་གནས་ཤིག་ཏུ་གྱུར་
ཡོད། སྤྱིར་དགོན་པའི་སྨན་ཁང་ནི་འགྲིམ་འགྲུལ་སྟབས་མི་བདེ་ཞིང་འཚོ་བ་རྗེས་ལུས་ཀྱི་བོད་འབངས་ལ་ཁ་
ཕྱོགས་པ་ཞིག་ཡིན་ཏེ། དེར་ནད་བརྟག་སྨན་བཅོས་ཐད་ཉིན་མཚན་གྱི་དབྱེ་བ་མེད་ཅིང། དེང་གི་སྨན་ཁང་
ལྟར་གྱི་ཐོ་འགོད་རྒྱུ་དང་། སྨན་པ་རབ་འབྲིང་གི་བཅད་པ་མེད་པར་སྨན་རམས་པ་ཐག་ཆོད་ཅིག་གིས་ནད་ལ་
བལྟ་ཞིང་དགོས་པ་ཡོད་ན། ད་དུང་ཕྱི་སྨན་དང་སྨན་ཁབ་སོགས་སྟེར་བར་མ་ཟད། སངས་རྒྱས་ཆོས་པ་ཞིག་གི་
ངོས་ནས་ནད་པར་སྙིང་རྗེ་སྒོམ་ཞིང་གོ་སྐོན་བློ་འགུག་གི་བསླབ་བྱ་གནང་སྟེ་སེམས་གསོ་ཞུ་བ་དང་སྨན་ཡོན་ཐད་
གུ་ཡངས་གཏོང་། དེ་ནི་དངོས་གནས་སངས་རྒྱས་ཀྱི་དགོངས་པ་ལག་ལེན་དུ་ཕབ་ནས་སེམས་ཅན་ལ་ཕན་ལས་
སྒྲུབ་པའི་ཤེས་བྱེད་ཅིག་རེད། བོད་ཀྱི་ནང་བསྟན་དགོན་པའི་སྨན་ཁང་ནི་སེམས་ཅན་རྣམས་ཚེ་རིང་ནད་མེད་
ཡོང་བར་ཐད་ཀར་དུ་སྲི་ཞུ་བྱ་བའི་སྡེ་ཞིག་ཡིན་གྱི། དེར་དེང་རབས་ཀྱི་ཡོང་འབབ་སྟོད་པའི་སྨན་ཁང་གི་མཚན་
ཉིད་མེད། དགོན་པའི་སྨན་ཁང་ནི་གྲོང་བ་དང་རྒྱ་ཆེ་ལས་ཤོར་བའམ་འཚོ་བ་དཀའ་ཁག་ཅན་དག་ལ་སྨན་དང་
སྨན་ཡོན་གང་གི་ཆ་ནས་གཟིགས་སྐྱོང་ཆེ་ཤོས་གནང་བའི་ཀུན་ཕན་སྨན་ཁང་ཞིག་ཡིན་ཏེ། མ་འོངས་པར་དེར་
བསྟེན་པའི་ནད་པ་ནི་མང་ནས་མང་དུ་འགྲོ་བ་སྨོས་ཅི་དགོས། དེར་བརྟེན་དགོན་པའི་སྨན་ཁང་སོ་སོས་རང་
རང་གི་གནས་ཚུལ་ལྟར་སྨན་ཁང་གི་གཞི་ཁྱོན་ཕྱོགས་ཡོངས་ནས་རྒྱ་བསྐྱེད་དེ། དེང་རབས་དཔྱད་ཆས་དང་།
ཕྱིསྨན། ཀྲུང་སྨན། སྨན་ཁབ་བཅས་འོས་འཚམ་གྱིས་སྤྱོད་མུར། སྲི་ཞུ་དང་ཡོང་འབབ་མཉམ་འབྲེལ་གྱིས་མ་
ལག་ཚང་བའི་སྨན་ཁང་བཙུགས་ནས་རྒྱལ་ཁབ་ལ་རང་རང་གིས་ཕབ་པའི་སྨན་རིགས་ཀྱི་མཚན་རྟགས་ཞུས་ཏེ།
བོད་སྨན་དེ་རྒྱལ་ནང་དང་རྒྱལ་སྤྱིའི་ཚོང་ར་འགྲིམ་པར་ཧུར་བརྩོན་གྱིས་སེམས་ཅན་དེ་ལས་མང་བོའི་ཕུང་ཁམས་
བདེ་ཐང་ལ་ཕྱག་རྗེས་འཇོག་དགོས། །
བཞི་བ། དགོན་པ་ནི་ཉམ་ཆུང་གཉོར་ཁང་ཞིག་ཡིན།
བོད་དུ་སྔར་ནས་སྒོར་མཐའ་དགོན་མཐའ་སོ་སོ་ན་དགོན་པ་ལ་ཁེན་ནས་ལྟོ་རྒྱབ་ཕུད་པའི་མི་ཁ་འདུས་སྣ་
འདུས་ཡོད་ཅིང་། དེ་རྣམས་རིམ་བཞིན་གཏན་སྡོད་བྱུང་ནས་དེང་གི“སྒར་མཐའ་བ”ཞེས་མི་སྡེ་གཞིས་ཆགས་
པ་བཞིན། དེང་སང་ལྷག་པར་དགོན་པའི་མཐའ་འཁོར་ན་དགོན་པའི་མང་འགྱེད་ལ་བརྟེན་ནས་ལྟོ་རྒྱབ་ཕུད་
པའི་སྤྲང་བོ་དང། འཁྱམ་པོ། དྭ་ཕྲུག་སོགས་ཟམ་མི་ཆད་ཅིང་། ཞི་དུལ་གཡང་ཆགས་ཀྱི་དགོན་པའི་ཆོས་ཀྱི་
ཞིང་ཁམས་ན་ལུས་བདེ་སེམས་གསོ་ཞུ་བའི་ནད་པ་དང་། དབང་ཉམས། སྨྱོན་པ་སོགས་ཀྱང་བག་ཡངས་སུ་རྒྱུ་
བ་ཤིན་ཏུ་མང་། དེ་མིན་ཁྱིམ་གྱི་བུ་བུ་མོའམ་མནའ་མ་མག་བར་མ་འཆམ་པར་སྒར་མཐར་ལོག་པའི་རྒན་རྒོན་
ལག་ཕྲེང་བ་དང་ཁ་མ་ཎི་ཅན་ཡང་། སྐོར་མཐའ་དང་མ་ཎི་ཁང་དག་ན་ལ་ལུང་གཏམ་གྱིས་སུན་སྣང་རླུང་ལ་སྐུར་
• 86 •



ནས་སྣང་བ་སྐྱིད་པོའི་སྒོ་ནས་འདུག དགོན་པར་མི་འདི་དག་ལ་ཐད་ཀར་བདག་གཉེར་བྱ་བའི་ཁང་ཁྱིམ་ར་བ་
སོགས་ད་དུང་མི་འདུག་ཀྱང་། སྐྱབས་མེད་བདག་མེད་དེ་ཚོ་སྙིང་རྗེ་ཡུལ་དུ་བཟུང་ན་ས་མང་འགྱེད་དང་སྦྱིན་པ་
གཏོང་བའི་འགན་ལོས་ཡོད། ཉེ་རབས་ནས་བཟུང་འཇར་ཕན་གྱི་ནང་བསྟན་དགོན་པ་ཆེ་ཤོས་དག་གིས་རྒན་
རྒོན་གཉོར་སྐྱོང་ཁང་དང་། དབང་ཉམས་གཉོར་སྐྱོང་ཁང་། དྭ་ཕྲུག་གཉོར་སྐྱོང་ཁང་། ནད་གསོ་ཁང་སོགས་
སྤྱི་ཚོགས་ལ་ཕན་པའི་སྲི་ཞུ་སྣ་ཚོགས་ཞུ་བ་བཞིན། ཡུལ་དུས་ཀྱི་དབང་གིས་བོད་ཀྱི་དགོན་པ་ཚོས་ཀྱང་རང་རང་
གི་ཆུ་ཚད་ལྟར་གྱིས་རིམ་བཞིན་ཉམ་ཐག་སྐྱེ་འགྲོ་ཀུན་ལ་ཁམས་པའི་གཉོར་ཁང་ལྟ་བུ་ཞིག་འཛུགས་པ་ནི་སྤྱི་ཚོགས་
ཀྱི་དགོས་མཁོ་དང་ཆོས་ཀྱི་དམིགས་དོན་རེད། སྤྱིར་དེང་གི་རྒྱུག་ཆེ་བའི་མི་ཚེ་ཏན་འཇོག་ཀུང་སི་དང་བོད་ཀྱི
“སྐྱབས་བཅོལ་བ”གཉིས་ནི་དོན་གྱི་སྟེང་འདྲ་འདྲ་ཡིན་ཏེ། མི་གང་དེའི་ཚེ་སྲོག་ལ་ཁག་ཐེག་བྱ་བ་དེ་རེད།
ཡིན་ཡང་མི་ཚེ་ཏན་འཇོག་ཀུང་སིར་མ་རྩ་ངེས་ཅན་ཞིག་གི་ཚད་ལོངས་དགོས་པ་དང་། བླ་མར“སྐྱབས་བཅོལ་
བ”དེར་དད་ལྡན་གྱིས་འབྱོར་ཚོད་ཀྱི་འབུལ་བ་ཕུལ་བས་འཐུས། ད་ལྟ་བླ་མ་རེ་གཉིས་ལ་སྐྱབས་བཅོལ་ཙམ་གྱིས་
སེམས་ཅན་སྣ་ཚོགས་པའི་རེ་བ་མི་བཀང་བས། སྔར་གྱི་བླ་མར་སྐྱབས་བཅོལ་བ་དེ་དེང་གི་སྤྱི་མཐུན་གྱི་སྡེ་སྟེ་
དགོན་པར་བཅོལ་བར་བསྒྱུར་ནས། དགོན་པས་དེ་རྩ་འཛུགས་ལྡན་པའི་གཉོར་སྐྱོང་ཁང་ལྟ་བུར་བཟུང་ནས་དོ་
དམ་བྱས་ན་ཧ་ཅང་འགྲིག་ལ། དེ་ནས་གཉོར་བྱའམ་བསྐྱབས་བྱ་དེ་ལས་འབུལ་བའང་འབྱོར་ཚོད་ལྟར་བླངས་ན་
ནི་དེང་རབས་ཀྱི་མཚན་ཉིད་ལྡན་པའི་གཉོར་ཁང་ཚུལ་མཐུན་ཞིག་འཛུགས་པར་དཔལ་འབྱོར་གྱི་རྨང་གཞི་ཡོད་
དེ། དགོན་པའི་ཁུར་བོ་ཇེ་ཡང་དུ་འགྲོ་ཞིང་གཉོར་ཁང་གི་ཆ་རྐྱེན་དང་བཅའ་ལག་ཇེ་བཟང་དུ་འགྲོ་བས་གཉོར་
སྐྱོང་སྒོ་ཀུན་ནས་ལེགས་པོ་ཡོང་ངེས་རེད། དེ་ལྟར་བྱས་ན་ད་གཟོད་གཅིག་ནས་དགོན་པ་རང་ངོས་ནས་བྱམས་
སྙིང་རྗེས་སྐྱོང་བའི་ཆོས་ཀྱི་རྩ་བ་དང་མི་འགལ་ཞིང་། གཉིས་ནས་དད་ལྡན་གྱིས་འབྲས་བུ་ལ་རྒྱུ་བཏང་ཡོད་པས་
དེ་གཉིས་འཇིག་རྟེན་མི་ཆོས་ནས་རྟེན་འབྲེལ་གྱི་རང་བཞིན་གྱིས་ངོ་བོ་གཅིག་ཏུ་འབབ་པས་དགེ་བ་ཕུན་སུམ་
ཚོགས་པ་ལྡན་སྟབས། བོད་ཀྱི་དགོན་པ་ཚོས་འཇར་པན་དང་ཨེ་ཤེལ་གླིང་ལྷོ་མའི་ནང་བསྟན་རྒྱལ་ཁབ་དག་ལ་
དཔེ་བལྟས་ཀྱིས་ཉམ་ཐག་སྐྱེ་འགྲོ་ཀུན་ལ་དབུགས་དབྱུང་གི་གཉོར་ཁང་མིང་དོན་ལྡན་པ་རེ་འཛུགས་ལ་འབད་
དགོས།
ལྔ་བ། དགོན་པ་ནི་དཀའ་གནད་ཞུ་གནས་ཤིག་ཡིན།（ # i+S）
དེང་སང་ལ་ལུང་ཀུན་ནས་ཕྱིའམ་ཚོང་ལས་རང་བཞིན་ཅན་གྱི་བརྡ་འཕྲིན་འདྲི་བརྟག་ལྟེ་གནས་སྣ་ཚོགས་
ཚོགས་ཀྱིས་གང་འདུག་སྟེ། ཚོང་ལས་འདྲི་བརྟག་དང་། སྨན་རྫས་འདྲི་བརྟག སེམས་ཁམས་འདྲི་བརྟག
ཐོས་འཚོལ་འདྲི་བརྟག་སོགས་གང་ལ་གང་མཁོའི་བརྡ་འཕྲིན་རྣམས་དུས་ཐོག་ཏུ་ངོ་ཐད་དང་། ཡིག་ཐོག གློག་
པྲ། རྒྱང་བསྒྲགས། ཁ་པར། འཕྲུལ་རྩིས་གང་ཅི་ནས་གསལ་བར་སྟོན། དེ་མཚུངས་བཞིན་ཕྱི་རྒྱལ་གྱི་བོད་
བརྒྱུད་ནང་བསྟན་གྱི་སྒར་དགོན་མང་ཤས་སུ་དེ་རིགས་ཀྱི “སེམས་ཁམས་འདྲི་བརྟག” སོགས་ཀྱི་ལྟེ་གནས་
བཙུགསནས་ནུབ་ཕྱོགས་པའི་མི་རྣམས་ལ་འཚམས་པའི་སུན་སྣང་དང་། སྐྱོ་ཤས། ཡིད་མུག་བཅས་ཀྱི་མནར་
• 87 •



སེམས་ལ་སློབ་སྟོན་གྱིས་ལུས་བདེ་སེམས་བདེ་གནང་བས་མི་མང་གི་དགའ་དད་ཐོབ། དེ་ལྟར་ང་ཚོས་དེང་རབས་
ཀྱི་ཚུལ་མཐུན་མིག་གིས་བལྟས་ན་ནི་བོད་ཀྱི་དགོན་པ་སོ་སོ་ནི་མ་གཞིར་དང་པོ་ནས་བོད་དམངས་ཀྱི་ལས་དོན་ཅི་
རིགས་ཀྱི་འདྲི་བརྟག་ལྟེ་གནས་ཤིག་རེད། བོད་རྣམས་རང་གིས་ཐག་གཅོད་མི་ཐུབ་པའི་བྱ་བ་རྙོག་འཛིང་ཅན་
དང་ཚབས་ཆེན་ལ་ཐུག་ན་དགོན་པའི་བླ་མ་དག་ལ་ཞུས་ནས་འདྲི་བརྟག་གཏོང་སྲོལ་ཡོད་དེ། དཔེར་ན་ཆུང་བ་
ཁྱིམ་ལས་གཉེན་དོན་ནས་ཆེ་བ་སྡེ་དོན་ཚོ་དོན་བར་དང་། དེ་མིན་ནད་ལ་སྨན་དང་སྨན་ཁང་ཅི་བསྟེན་པ་དང་།
ཚོང་ཅི་བརྒྱབ་ན་ཁེ་བཟང་བ། སློབ་གྲྭ་གང་དང་ལས་ཅི་གཉེར་ན་མ་འོངས་པར་མདུན་ལམ་ཆེ་བ་སོགས་རང་
དོན་ཆེ་ཕྲ་ཆུང་རིགས་སྣ་ཚོགས་ཞུ་བ་རེད། བླ་མའི་ཞུས་ལོན་ཡང་དག་མིན་དེ་ཞུ་མཁན་གྱིས་ལག་ལེན་དུ་བདེན་
དཔང་ཐོབ་པས་བོད་རྣམས་རྟོགས་པ་མཐོ་བའི་བླ་མ་དེ་རིགས་ལ་སྔར་ལས་དགའ་དད་ཆེ། ཡིན་ཡང་བླ་མ་ལ་
ལའི་ཞུས་ལོན་གྱིས་ལག་ལེན་དུ་བདེན་དཔང་མི་ཁྱོག་པས་འབངས་ཁྲོད་དུ་དད་པའང་ལྷོད་པར་འགྱུར། གནས་
ཚུལ་འདིས་བོད་ཡུལ་དུ་དེང་སང་བླ་མའི་མིང་སྟོང་ཁུར་ཙམ་གྱིས་གདུལ་བྱ་དད་ལྡན་མི་འཁོར་བས་བླ་མ་རྣམས་
ལའང་རྟོགས་པ་སྦྱངས་ནས་མཁྱེན་བརྩེ་ནུས་གསུམ་ལྡན་དགོས་པའི་སྐུལ་ལྕག་བཏང་། སྔར་ལ་ལས་བླ་མར་ཞུ་བ་
དེ་རྨོངས་དད་ཀྱི་ལས་སུ་བརྩིས་ཏེ་སྨོད་མོད། དེང་སང་ཚན་རིག་ནས་མིའི་རྟོགས་པ་ཇི་ལྟར་ཟབ་ན་དེ་ལྟར་གྱི་
ཤེས་པའི་རྒྱུན་མ་ཆད་པར་གནས་ཡོད་ཅེས་འགྲེལ་རགས་རིམ་བརྒྱབ་པ་ནང་བཞིན། དོན་དུ་བླ་མར་ཞུ་བ་དེ་ད་
ལྟའི་རྒྱུག་ཆེ་བའི་བརྡ་འཕྲིན་འདྲི་བརྟག་ལས་ཀྱང་བྲིན་ཆེ་སྟེ། དེར་གོང་ལ་བཅད་པ་མེད་ཅིང་ནང་དོན་ལ་
བཀག་རྒྱ་བྲལ་བ་མ་ཟད། ཐད་ཀར་མི་རེ་རེའི་དམིགས་དོན་ལ་སློབ་སྟོན་ཐུབ་པ་རེད། དེ་བས་ང་ཚོས་ལོ་རྒྱུས་
ཐོག་ཆོས་ཀྱི་གོ་འཕང་བརྙེས་པའི་བླ་སྤྲུལ་རིམ་བྱོན་གྱི་བཞུགས་སྒར་དགོན་པ་ནི། རྒྱ་ཆེ་མི་མང་གི་དཀའ་གནད་
ཀྱི་དོན་ཆེ་ཕྲ་ཅི་རིགས་ཞུ་བརྟག་གཏོང་བའི་ལྟེ་གནས་ཡིན་ཞེས་བརྗོད་པ་ཡིན། །
དྲུག་པ། དགོན་པ་ནི་ཀུན་སྙོམས་ཚོང་གནས་ཤིག་ཡིན། ，
དེང་གི་གནས་ཚུལ་ལྟར་བོད་ཡུལ་གྱི་དགོན་པ་སོ་སོས་མཇལ་སྐོར་བ་དང་མི་མང་གི་འདུ་འགོད་ཆེ་ཆེར་
སོང་བ་དང་འབྲེལ་ནས་སྒར་མཐའ་དགོན་མཐའ་རུ་དཔེ་ཁང་དང་། མཆོད་རྫས་ཁང་། དཔར་ལེན་ཁང་།
མགྲོན་ཁང་། ཚོང་གཉེར་ཁང་སོགས་ཕྱེ་བ་དང་། ལ་ལས་ད་དུང་གྲོང་དང་གྲོང་ཁྱེར་དུ་ཡན་ལག་ཚོང་གཉེར་
ཁང་ཕྱེ་ནས་ཚོང་ཁོངས་རྒྱ་བསྐྱེད་པ་རེད། དགོན་པའི་ཚོང་ཁང་གིས་ཆོས་ལྡན་ཚོང་ཁང་ཞིག་གི་ངོས་ནས་
འབངས་ཀྱི་ཁེ་ཕན་གཙུག་ཏུ་བཀུར་ཏེ། དེང་གི་ཁྲོམ་རར་རྒྱུག་ཆེ་ཞིང་བཀག་ཀྱང་ཁོག་པ་མེད་པའི་ཅ་ལག་རྫུན་
མ་དང་། བསླད་པོ། ལད་པོ་བཅས་ཡོངས་སུ་སྤངས་ནས་རྒྱ་ཆེ་མི་མང་ལ་རང་ཆོས་འཛོམས་པའི་ཆོས་དཔེ་དང་།
ལྷ་རྟེན་མཆོད་ཆ། བསང་རྫས་བདུག་སྤོས། དར་གོས་ཕྲུག་གསུམ། རྒྱན་ཆ་ཐོགས་ཆ། ཟས་སྣ་འཆའ་རིགས།
རྒྱུན་མཁོ་བཅའ་ལག་སོགས་གང་མཁོ་མཁོ་སྤུས་བཟང་གོང་བདེ་ཡིས་བཙོང་གི་ཡོད་དེ། རྒྱ་ཆེ་མང་ཚོགས་ཀྱི་
དགའ་བསུ་དང་ཡིད་ཆེས་བརྟན་པོ་ཐོབ་ཡོད། ཡིན་ཡང་དེང་གི་གནས་ཚུལ་འོག་ཚོང་གི་འགྲན་རྩོད་ཅི་ཙམ་ཆེ་
བ་དང་། ཚོང་ཁེ་ཇི་ལྟར་བཟང་ཡང་བོད་ཀྱི་དགོན་པས་རང་གཉེར་ཚོང་ཁང་ནས་དུ་ཆང་དམར་གསུམ་དང་
• 88 •



མདའ་བོའུ་གྲི་གསུམ་བཅས་མཚོན་ཆའི་རིགས་ནི་གཏན་ནས་བཙོང་མི་དཔེ། འདི་ནི་ནང་བསྟན་རྒྱལ་ཁབ་དང་
ས་ཁུལ་གཞན་པའི་སྒར་དགོན་པའི་ཚོང་གཉེར་དང་མི་འདྲ་ས་ཞིག་ཡིན་ཏེ། ཐེག་ཆེན་ལྟ་བ་འཛིན་པའི་བོད་
བརྒྱུད་ནང་བསྟན་གྱི་ཁྱད་ཆོས་མངོན་ཡོད། ཉེ་ཆར་ཁྲོམ་རའི་དཔལ་འབྱོར་གྱི་སྐུལ་འདེད་འོག ཚོང་གི་འགྲན་
རྩོད་ཉིན་རེ་ལས་ཛ་དྲག་ཏུ་ཕྱིན་པས། དགོན་པ་ཚོས་ཀྱང་ཡོན་བདག་དང་དད་ལྡན་གྱི་མང་འགྱེད་གཏོང་བ་ཇེ་
ཉུང་དང་དེ་དཀར་གྱུར་བར་དམིགས་ནས། ཡོན་བདག་དང་དད་ལྡན་རྣམས་ལ་དགོན་པའི་ཚོང་གཉེར་ཁང་
གང་ནས་ཚོང་ངམ་འཛད་སྤྱོད་བྱས་པ་དེ་དོན་དུ་དགོན་པར་མང་འགྱེད་བཏང་བ་རེད་ཅེས་བསྒྲགས་པས། དེ་
མུར་རྒྱ་ཆེ་དད་ལྡན་ཚོགས་ཀྱིས་དགོན་པའི་དགེ་ལྡན་དང་རྒྱུ་འབྲས་ཀྱི་ཚོང་ལ་ཡོངས་སུ་དགའ་བསུ་དང་ཡིད་ཆེས་
བྱེད་པས་ཡུལ་དུས་ཀྱི་གནས་ཚུལ་ཇི་ལྟར་སྡུག་ཏུ་ཕྱིན་ཀྱང་། དགོན་པའི་ཚོང་གི་མདུན་ལམ་ནི་འོད་སྟོང་ལྡན་པ་
ཞིག་རེད། དེ་བས་དེང་གི་ཁྲོམ་རའི་དཔལ་འབྱོར་གྱི་གནས་ཚུལ་ལྟར། དགོན་པས་ནི་སྔར་བས་ཀྱང་རྒྱལ་ཁབ་
ཀྱི་ཡང་དག་སྲིད་ཇུས་དང་ཕྱོགས་ཀྱི་དད་ལྡན་ཚོགས་ཀྱི་ཡིད་ཆེས་དང་རྒྱབ་སྐྱོར་ལ་བརྟེན་ནས་རང་ཚོད་ཀྱིས་
དངུལ་ཁང་དང་། མ་དངུལ་ཐེབས་རྩ་ཚོགས་པ། མ་རྐང་མཉམ་འཇོག་ལམ་ལུགས་སོགས་བཙུགས་ནས་ཚོང་
ཁོངས་ཇེ་ཆེ་དང་། ཚོང་ལམ་ཇེ་ཡངས། ཚོང་སྣ་ཇེ་འཛོམས། ཚོང་སྟོབས་ཇེ་ཆེ་བཅས་སུ་གཏོང་ཅི་ཐུབ་ཀྱིས།
དགོན་པ་རང་གི་ཕྱི་ནང་གི་འཕེལ་རྒྱས་ལ་སྨན་ཞིང་། འགྲོ་བར་སྲི་ཞུ་དང་ཕན་ལས་སྣ་ཚོགས་ཚོགས་བསྒྲུབས་
ཐུབ་པའི་དུས་རབས་ཉེར་གཅིག་པར་ཕྱོགས་པའི་བོད་བརྒྱུད་ནང་བསྟན་གྱི་ཆོས་སྡེ་སྟེ་དགོན་པ་ཡུལ་དུས་ཀྱི་
ཁམས་དང་མཐུན་པ་ཞིག་བསྐྲུན་དགོས། དེས་ན་སྟོབས་འབྱོར་མངའ་ཐང་རྒྱས་པའི་ཀྲུང་གོའི་ཁྱད་ཆོས་ལྡན་
པའི་དེང་རབས་ཅན་གྱི་སྤྱི་ཚོགས་རྒྱལ་ཁབ་འཛུགས་སྐྲུན་ལ་རང་ཐད་ཀྱི་བྱས་རྗེས་འཇོག་ཐུབ་པ་རེད།
(རྩོམ་སྒྲིག་འགན་ཁུར་བ། བཀྲ་ཤིས་ཚེ་རིང་།）
• 89 •



ནུབ་བྱང་མི་རིགས་སློབ་ཆེན་རིག་གཞུང་དུས་དེབ། 1999. （1）
L. NORTHWESTERN NATIONALITIES UNIVERSITV(Tibetan language)
-
----
བོད་མི་རབ་ཏུ་བྱུང་བར་མོས་པའི་ཐད་ཀྱི་བསམ་གཞིགས་འགའ།།
ཚེ་དབང་རྡོ་རྗེ།
བསོ༔
(མཚོ་སྔོན་མི་རིགས་སློབ་གླིང་བོད་ཡིག་སློབ་སྐོར་གྱི་གོ་བདུན་ཞིབ་འཇུག་འཛིན་གྲྭ།
མཚོ་སྔོན། ཟི་ལིང༌། 810007)
[ནང་དོན་གནད་བཤུས]བོད་མི་རབ་ཏུ་བྱུང་རྒྱུར་མོས་པ་ནི་ཁ་ཅིག་འཚོ་བ་སྐྱིད་འདོད་ཀྱིས་དང་ཁ་ཅིག་ཆེ་འདོད་གྲགས་
འདོད་ཀྱིས། མང་ཆེ་བ་རིག་པའི་གནས་ལ་སྦྱོང་འདོད་དང་ངེས་འབྱུང་བློས་སྐུལ་བ་ཞིག་གོ
[བརྡ་ཆད་གཙོ་བོ] སད་མི་བདུན། རབ་བྱུང་བ། ཆོས་སྲིད།
[དཔེ་དེབ་དབྱེ་རྟགས]B94 [ཡིག་ཚང་མཚོན་བྱང]A [རྩོམ་གྱི་སྒྲིག་ཨང]1002-9117(1999)01-90-05
དེ་ཡང་བོད་ཀྱི་ཆོས་འབྱུང་ལོ་རྒྱུས་ནང་དུ་རྒྱལ་བོ་ཁྲི་སྲོང་ལྡེ་བཙན་རིང་སད་མི་བདུན་རབ་ཏུ་བྱུང་བ་ནི་
ཐོག་མ་ཡིན་པར་བྱུང་རྒྱལ་དུ་སྨྲ། དེའི་རྗེས་འཇུག་པ་རྣམས་ཀྱིས་དེའི་སྔོན་ན་རབ་ཏུ་བྱུང་བའི་སྲོལ་མེད་པར་སྨྲ་
བའི་ནོར་འཁྲུལ་ད་བར་དུ་རྒྱུན་འབྱམས་སུ་གྱུར་འདུག དོན་དངོས་དེ་ལྟར་མ་ཡིན་སྙམ། ཞང་བོད་ལོ་རྒྱུས་ཏི་
སེའི་འོད་དུ་རབ་བྱུང་བའི་འདུལ་ཁྲིམས་ཀྱང་ཉམས༧ ཞེས་པར་གཞིགས་ན་བོད་རྒྱལ་གྲི་གུམ་བཙན་པོའི་རིང་
དང་ཡང་ན་དེའི་སྔོན་དུ་བོད་མི་རབ་ཏུ་བྱུང་བའི་ལུགས་སྲོལ་ཅིག་ཡོད་པ་གསལ་ཁ་སྤྲད། དེ་བས་ང་ཅག་རྣམས་
ལ་ལུགས་སྲོལ་འདི་ཡི་ལོ་རྒྱུས་ཀྱི་རྒྱུན་རིང་བ་མ་ཟད། སྤྱི་ཚོགས་སྟེང་ཡང་གོ་གནས་ངེས་ཅན་ཞིག་ཟིན་ཡོད་པར་
བརྟེན་དཔྱད་པའི་འགངས་ཧ་ཅང་ཆེ། བོད་དར་ནང་བསྟན་ལ་མཚོན་ན་སད་མི་བདུན་རབ་ཏུ་བྱུང་བ་ནི་ཐོག་མ་
ཡིན་པར་འདུག ཆབ་སྲིད་ཀྱི་དགོས་དབང་གིས་བོད་རྒྱལ་ཁྲི་སྲོང་ལྡེ་བཙན་རིང་བན་བོན་བར་གྱི་འགལ་བ་ཛ་
དྲག་ཏུ་གྱུར་ཏེ། ལྷོ་བལ་བོ་དང་ཤར་རྒྱ་ནག བྱང་ལི་ཡུལ་བཅས་ཕྱོགས་གསུམ་ཀར་ནང་བསྟན་བོད་ལ་དར་བའི་
གྲལ་བཤམས་པས་ན་བོད་རང་གི་གདོད་མའི་ཆོས་ལུགས་བོན་གྱི་བསྟན་པ་ལ་དངོས་ཤུགས་གང་རུང་ནས་
[རྩོམ་འབྱོར་ཉིན]1998—10=15
[རྩོམ་པ་པོ་ངོ་སྤྲོད]ཚེ་དབང་རྡོ་རྗེ། མཚོ་སྔོན་གུང་ཧོང་རྫོང་གི་མི་ཡིན། ནང་དོན་རིག་པའི་ཕྱོགས་ལ་ཞིབ་འཇུག་བྱེད་མུས་
ཡིན།
• 90 •



གདུང་ཐུག་ཕོག གང་དེར་རྗེས་འཇུག་པ་རྒྱལ་བློན་ཆེ་གྲས་ཁག་ལ་སྲིད་ཀྱིས་ཁ་ལོ་བསྒྱུར་བའི་བརྟེན་པ་ཞིག་ཆབ་
སྲིད་ཀྱི་ལག་ཆར་འདེམ་གསེས་བྱ་བའི་དུས་ལ་བབས། སྐབས་དེར་བཙན་པོ་གཙོ་བྱས་བློན་པོ་ཆེ་ཁག་རྣམས་
ཐེངས་དུ་མར་མནའ་བསྒགས་ནས་ནང་བསྟན་རྒྱལ་ཁབ་ཀྱི་ཆོས་ལུགས་སུ་བསྒྱུར་བར་འབད་འབུངས་བྱས་ཤིང་།
གཞན་ནང་བསྟན་དོན་དུ་གཉེར་བའི་རབ་བྱུང་བ་རྣམས་བཙན་པོ་རང་གིས་མཆོད་གནས་སུ་བཀུར་བ་སྟེ། རབ་
ཏུབྱུང་བ་རྣམས། ངེད་ཡབ་སྲས་ཀྱིས་མཆོད་གནས་སུ་གནང་བ་བཞིན་དུ་བྱས་སྟེ༧ ཞེས་གསུངས། སད་མི་
བདུན་རབ་ཏུ་བྱུང་བ་སོགས་ཀྱང་བན་བོན་མཉམ་བསྲེས་ཀྱི་ཕྱག་སྲོལ་ཅིག་ཡིན་པ་ལས་རྒྱ་གར་དང་ཀུན་ཏུ་གཅིག་
མཚུངས་ཡིན་པར་མི་བྱའོ། །
༡.དམིགས་བསལ་གྱི་ཁྲིམས་གཏན་ལ་ཕབ་པས།
ནང་བསྟན་ཆོས་ལུགས་བོད་ཀྱི་རྒྱལ་ཁབ་ཆོས་ལུགས་སུ་བསྒྱུར་བའི་ཆེད་དུ་རབ་བྱུང་བ་རྣམས་ལ་དམིགས་
བསལ་གྱི་རྩ་ཁྲིམས་ཅིག་གཏོད་ཡོད་དེ། བླ་དྭགས་རྒྱལ་རབས་སུ་ཆོས་བྱེད་པ་ལ་འཚོལ(འཚོ) བ་བླ་ནས་སྦྱོར་
ཅེས་རབ་ཏུ་བྱུང་ན་སྲིད་གཞུང་ལ་དཔྱ་ཁྲལ་འཇལ་མི་དགོས་པར་མ་ཟད། ད་དུང་རང་ཉིད་ཀྱི་འཚོ་བའང་སྲིད་
གཞུང་གིས་འགན་ཁུར་བའི་དམིགས་བསལ་གྱི་ཁྲིམས་ ཅིག་སྲོལ་གཏོད་པ་ནི་རབ་བྱུང་བའི་གྲངས་ཀ་མང་དུ་
འཕེལ་བ་དང་བོད་མི་རབ་ཏུ་བྱུང་བར་དད་མོས་བྱེད་པ་ལ་ཐད་ཀར་འབྲེལ་བ་ཡོད་ངེས། དཔེར་ན་སད་མི་
བདུན་རབ་ཏུ་བྱུང་ནས་མ་འགྱངས་བར་མཉམ་གཅིག་ཏུ་མི་སུམ་བརྒྱ་རབ་ཏུ་བྱུང་བས་སོ། བོད་རྒྱལ་ཁྲི་རལ་བ་
ཅན་གྱིས་རབ་བྱུང་རྣམས་རེ་རེ་ལ་འབངས་མི་ཁྱིམ་བདུན་ཕུལ། རྒྱལ་བོ་དབུས་ལ་བཞུགས་ལ། དབུའི་རལ་བ་
གཡས་གཡོན་གྱི་སྣ་ལ་དར་ཡུག་བཏགས་ནས། རབ་ཏུ་བྱུང་བ་རྣམས་དེར་བཞུགས་བཅུག་ པ་དང་༧ ཞེས་
གསུངས་བར་བལྟས་ན་སངས་རྒྱས་ཆོས་ལུགས་བོན་བསྟན་ལས་རྣམ་པར་རྒྱལ་བའི་ཆེད་དུ་རྒྱལ་བོ་གཙོ་བྱས་
སྐབས་དེའི་སྲིད་གཞུང་དེ་ནང་བསྟན་དོན་དུ་གཉེར་བའི་རབ་བྱུང་བ་རྣམས་ཀྱི་ཕྱོགས་སུ་ལྷུང་སྟེ་ཆ་རྐྱེན་གང་མང་
བསྐྲུན་གྱིན་པ་ཚད་ལྡན་གྱི་ལོ་རྒྱུས་གཞུང་ལས་རྟོགས་ཐུབ། སྐབས་དེར་བོད་ཀྱི་སྤྱི་ཚོགས་སྟེང་རབ་བྱུང་བའི་གོ་
གནས་ཚད་མཐོན་པོ་ཞིག་ལ་བསྒྲེངས་ཡོད་དེ། ཚེ་སྲོག་གི་བགྲོད་ལམ་དུ་རབ་བྱུང་བ་རྣམས་སྤྱི་ཚོགས་སྟེང་ཆེས་
མཐོ་བའི་གོ་གནས་སུ་བསྒྲེངས་ཅེས་པས་སོ། བོད་ཀྱི་གནའ་རབས་དཔོན་རབས་ལམ་ལུགས་སུ་བཙན་པོའི་འོག་
ཏུ་དབང་ཆ་མཐོ་ཤོས་འཛིན་མཁན་བན་དེ་བཀའ་ཆེན་པོ་ལ་གཏོགས་པ་རེད། དེ་ནི་ཡིག་ཚང་གི་རིམ་པའམ་ཆེས་
མཐོ་ཤོས་འཛིན་མཁན་གཡུ་ཡིག་ཆེན་པོ་ཡིན། རྗེས་སུ་གོ་གནས་དེ་ཁྲིམས་དང་མཐུན་པར་གྱུར་བ་ཡིན་པར་
གསུངས། ད་དུང་རབ་བྱུང་བར་མཛུབ་མོ་བཙུགས་ན་མཛུབ་གུ་གཅོད་པ་དང་ལྡང་མིག་བགྲད་ན་མིག་འབྲུ་བ་
སོགས་འབངས་ཕལ་བ་དང་འདྲ་མཉམ་མིན་པའི་དབང་ཆ་གང་མང་ཐོབ་ཡོད་ཕྱིར་དེས་བོད་མི་རབ་ཏུ་བྱུང་བར་
དད་མོས་བྱེད་པ་ལ་ས་བོན་གཏིང་ཚུགས་པ་བསྐྲུན། གོང་དུ་བརྗོད་པའི་ལོ་རྒྱུས་ཀྱི་ཆ་རྐྱེན་དེ་དག་དབང་གིས་
བོད་རྗེས་རབས་པ་རྣམས་རབ་ཏུ་བྱུང་བར་དད་མོས་བྱེད་པའི་གོམས་སྲོལ་དུ་འགྱུར་བར་ཕྱོགས་ཟུར་ཀུན་ནས་
ཤན་ཞུགས་ཐེབས་ཡོད་པ་སྨྲས་མ་དགོས། །
༢.ཆོས་སྲིད་ཟུང་འབྲེལ་གྱི་ལམ་ལུགས་ལ་རག་ལས།
བོད་རྗེ་ཁྲི་གཙུག་ལྡེ་བཙན་སད་ན་ལེགས་མཇིང་གི་རིང་བན་དེ་མྱང་ཏིང་ངེ་འཛིན་ཆབ་སྲིད་ཀྱི་བློན་པོར་
，91 •



བཅུག་པ་ནི་ང་ཅག་གངས་ལྗོངས་སུ་ཆོས་སྲིད་ཟུང་འབྲེལ་གྱི་ལམ་ལུགས་དར་བའི་མྱུ་གུ་འབུས་མགོ་བརྩམས་ཞེས་
ཁོ་བོའི་དགེ་རྒན་གཉའ་གོང་དཀོན་མཆོག་ཚེ་བརྟན་མཆོག་གིས་གསུངས། ཡིན་ཡང་རྗེ་འུ་དམ་བཙན་པོས་བོད་
དར་ནང་བསྟན་གྱི་ཆོས་ཁྲིམས་བསྣུབས་པར་རྐྱེན་བྱས་ནས། རབ་བྱུང་བ་མང་བོ་ཞིག་རྒྱ་ཆེ་རོང་འབྲོག་མང་
ཚོགས་ནང་འདྲེས་སྡོད་བྱས་ཏེ་སངས་རྒྱས་ཆོས་ལུགས་ལྐོག་ཏུ་ཁྱབ་བསྒྲགས་བྱས་པས། བོད་འབངས་རྣམས་ནང་
བསྟན་ལ་དད་པའི་འདུན་པ་སད་པར་ཕན་པ་བྱུང་། དེར་བརྟེན་དཀོན་མཆོག་གསུམ་ལ་སྐྱབས་སུ་མཆི་བའི་
འདུན་པ་ཤུགས་དྲག་པོར་གྱུར། སྐབས་དེར་བོད་ལ་གཅིག་མཐུན་གྱི་རྒྱལ་བོ་མེད་ནའང་རང་རང་གི་ཡུལ་གྲུ་
བདག་ཏུ་འཛིན་པའི་ཚོ་དཔོན་རྣམས་ཀྱིས་དགོས་མཁོ་ལ་བརྟེན་ཀླུ་མེས་སོགས་དབུས་གཙང་མི་བཅུ་བླ་ཆེན་
དགོངས་པ་རབ་གསལ་གྱི་མདུན་ནས་སྡོམ་པ་བསྣོས་པ་དང༌། མངའ་རིས་རྒྱལ་བོ་ལྷ་བླ་མ་ཡེ་ཤེས་འོད་རབ་ཏུ་
བྱུང་བ་ནི་ཆོས་སྲིད་ཟུང་འབྲེལ་གྱི་ལམ་ལུགས་སྔོན་དུ་རྒྱང་བསྐྱོད་ཐེངས་གཅིག་བྱས་བ་ཡིན། ཁོང་གིས་སྲིད་རང་
གི་གཅུང་སྲོང་ངེ་ལ་གཏད་པ་ཡིན་ཡང་། དོན་དུ་ནང་བསྟན་ལ་ཕན་པའི་བྱ་འགུལ་གང་མང་བསྒྲུབས་པར་རང་
ཉིད་ཀྱི་ཐུགས་འདུན་ལྟར་སྲིད་ཀྱིས་ཁ་ལོ་བསྒྱུར། རབ་བྱུང་བ་རྣམས་ལ་རྒྱབ་བརྟེན་དེ་འདྲ་བཙན་པོ་ཞིག་ཡོད་པ་
རྐྱེན་བྱས་བོད་མི་རབ་ཏུ་བྱུང་བར་དད་མོས་བྱེད་པར་བསྐུལ་མ་ཐེབས་པར་ངེས། རབ་བྱུང་བ་འདུ་སའི་དགོན་གྲྭ་
མཐོ་ལྡིང་གསེར་གྱི་གླིང་སོགས་གཅིག་རྗེས་གཉིས་མཐུད་ལ་བྱུང་བའོ། རིམ་གྱིས་རབ་བྱུང་བ་རྣམས་ལ་སྲིད་ཀྱི་
དབང་ཆ་ཐོབ་པས་དགོན་གྲྭའི་འཛུགས་བསྐྲུན་རྒྱ་ཆེར་དར་བ་དང་སྲིད་ཀྱི་ལྟེ་བའང་དགོན་གྲྭའི་ཕྱོགས་སུ་བསྒྱུར་
མགོ་བརྩམས། དེ་ནི་བོད་ཀྱི་ཤེས་རིག་དབྱར་མཚོ་བཞིན་རྒྱས་པའི་གྲོགས་སུ་གྱུར་ཏེ། གྲུབ་མཐའ་སྣ་ཚོགས་དར་
སྤེལ་བྱུང་སྟེ་བརྩམས་ཆོས་ཀྱི་གྲངས་འབོར་དང་སྤུས་ཚད་གང་གི་ཐད་ནས་བལྟས་ཀྱང་དུས་རབས་ལས་བརྒལ་
བའི་ཀློང་བརྡོལ། འགྲོ་མགོན་འཕགས་པས་ཆོལ་ཁ་གསུམ་གྱི་སྲིད་དབང་བདག་ཏུ་བཞེས་པས་གངས་རིའི་ལྗོངས་
ལ་ཆོས་སྲིད་ཟུང་འབྲེལ་གྱི་ལམ་ལུགས་ཚད་མཐོན་པོ་ཞིག་གི་སྒོ་ནས་དངོས་སུ་དར་བ་ཡིན། དེའི་རྗེས་ཕག་གྲུབ་
བྱང་ཆུབ་རྒྱལ་མཚན་དང་རྒྱལ་བ་བློ་བཟང་རྒྱ་མཚོ་སོགས་རབ་བྱུང་བ་ཁོ་ནས་བོད་ཀྱི་སྲིད་དབང་ལ་ཁ་ལོ་བསྒྱུར་
བ་ཡིན་སྟབས་བོད་མི་རབ་ཏུ་བྱུང་བར་རྒྱུ་མཚན་ཡོད་དེ། རང་ཉིད་ཀྱིས་འཚོ་བ་སྐྱིད་པོ་ཞིག་རོལ་འདོད་པ་སུ་
ཡིན་ཡང་གཅིག་མཚུངས་ཡིན། ང་ཅག་བོད་ཡུལ་དུ་གནའ་ནས་ད་བར་དུ་རབ་ཏུ་བྱུང་ན་དཀའ་ཁག་མང་པོ་མྱང་
མི་དགོས་པར་འཚོ་ཐུབ་ན་དེར་འཇུག་པའི་དད་ལྡན་མང་བ་དང་དད་མོས་བྱེད་པའི་གོམས་སྲོལ་ཅིག་ཏུ་མི་ཆགས་
པའི་ངེས་བ་མེད། བདེ་བ་འདོད་པ་དང་སྡུག་བསྔལ་མི་འདོད་པ་སོགས་འཇིག་རྟེན་ཆོས་བརྒྱད་དབང་གིས་ང་
ཅག་བོད་མི་རབ་ཏུ་བྱུང་བར་འཚོལ་བསྙེགས་བྱེད་མཁན་མི་ཉུང་བ་ཞིག་ཡོད་པའང་རིགས་པའི་སྒྲུབ་ནུས་སོ།
མདོར་ན་བོད་མི་རབ་ཏུ་བྱུང་བར་དད་མོས་བྱེད་པ་ནི་ཕལ་ཆེར་འཚོ་བའི་དགོས་མཁོ་དབང་གིས་ཡིན་ཞིང་གོམས་
སྲོལ་ཏུ་གྱུར་བ་ནི་ལོ་རྒྱུས་ཀྱིས་བསྐྲུན་པའི་ས་བོན་ཞིག་ཡིན་པ་བསྙོན་མེད་དོ། གོང་དུ་བརྗོད་པའི་རྒྱུ་རྐྱེན་དེ་
གཉིས་ལ་བརྟེན་ང་ཅག་གངས་ལྗོངས་པ་རྣམས་རབ་ཏུ་བྱུང་བར་དད་མོས་བྱེད་པའི་ཐུན་མོང་གི་སེམས་ཁམས་སྲ་
བརྟན་དུ་ཆགས་ཡོད། བཟང་སྤྱོད་སྨོན་ལམ་དུ་རྟག་ཏུ་བདག་ནི་རབ་ཏུ་འབྱུང་བར་ཤོག་ཅེས་བས་གསལ་ལོ། །
༣. དགོན་པ་ནི་དེ་སྔོན་བོད་ཀྱི་སློབ་གྲྭ་ཡིན་སྟབས།
ད་ལྟ་ངེད་ཅག་གི་མི་རིགས་འདི་ཉིད་གཞན་གྱི་རྟོག་ངོ་ན་བརྗེད་པ་མེད་པའི་འཐེན་ཤུགས་ཅིག་ཡོད་པ་བཅུ་
ཕྲག་རིག་པའི་གནས་འདི་ཉིད་ལ་རག་ལས་བ་ཡིན། དེའི་སྔོན་བོད་ཀྱི་ཤེས་རིག་འདི་ཉིད་འཛིན་སྐྱོང་སྤེལ་བའི་ལྟེ་
• 92 •
བས་བ



གནས་ནི་དགོན་གྲྭ་ཆེན་པོ་རྣམས་ཡིན་ཞིང་། དེ་དག་དོན་དུ་གཉེར་མཁན་བརྒྱ་ཆའི་དགུ་བཅུ་གོ་དགུ་རབ་བྱུང་
བ་ཡིན་པར་གྲུབ། དེ་ཡང་ཞིབ་ཏུ་བསམ་བློ་བཏང་ན་རྒྱུ་མཚན་མེད་པ་ཞིག་མ་ཡིན། དུས་སྐབས་དེར་མཚོན་ན་
བོད་ཀྱི་ཤེས་རིག་གཉེར་སའི་གནས་དགོན་གྲྭ་ལས་གཞན་ཡོད་པ་མ་ཡིན་པས་སོ། དེའི་ཕྱིར་བོད་ཀྱི་ཤེས་རིག་
འཚོལ་བསྙེགས་ལ་རེ་བའི་དད་ལྡན་ཞིག་ལ་མཚོན་ན་དགོན་པར་འགྲོ་རྒྱུ་ནི་གཞོལ་དུ་མེད་པའི་ལམ་ཞིག་ཡིན།
དགོན་པ་གང་ཞིག་ཡིན་རུང་ཚོགས་སུ་ཚུད་དགོས་ན་གྲྭ་ཆོས་བསྣམས་ནས་རབ་ཏུ་བྱུང་དགོས་བ་ནི་མ་མཐའི་ཆ་
རྐྱེན་ཡིན་པའོ། རྒྱུ་མཚན་དེས་བོད་མི་རབ་ཏུ་བྱུང་བར་དད་མོས་བྱེད་པ་ལ་བཟློག་ཏུ་མེད་པའི་ཆ་རྐྱེན་བསྐྲུན་
པར་འདོད། བོད་མི་ཕལ་བ་ཞིག་ལ་མཚོན་ན། རབ་ཏུ་བྱུང་ན་རང་ཉིད་ཀྱི་མདུན་ལམ་ཐག་གཅོད་བྱེད་བདེ་བ་
དང་། བཅུ་ཕྲག་རིག་གནས་ལ་རྒྱུས་ཡོད་པར་གྱུར་ན་སྤྱི་ཚོགས་སྟེང་གོ་གནས་མི་དམན་པ་ཞིག་ཡོད་པས། བོད་
མི་རབ་ཏུ་བྱུང་བར་དད་མོས་བྱེད་པའི་འདུན་པ་བཟློག་མི་ནུས་བའི་རྒྱུ་མཚན་ནོ། དེར་བརྟེན་སྟོད་རྒྱ་གར་དང་
སྨད་རྒྱ་ནག་སོགས་སུ་ཞབས་ཀྱིས་བཅགས་ཏེ་དཀའ་བ་ཁྱད་དུ་གསད་པའི་དམ་པའང་བགྲང་གིས་མི་ལངས་པ་
འཁྲུངས། དགོན་པ་ནི་ད་སྔ་སློབ་ཆུང་ནས་པོ་ཧྲི་བར་ཡོད་པའི་ཆ་ཚང་སློབ་གྲྭ་ཆེན་པོ་ཞིག་ཡིན། དེའི་ནང་ད་
ལྟའི་སྡེ་ཁག་ལྟར་གྲྭ་ཚང་མང་བོ་ཡོད་དེ། རྒྱུད་སྟོད་སྨད། དུས་འཁོར་གྲྭ་ཚང་། སྨན་པ་གྲྭ་ཚང་སོགས་སོ། སྤྱི་
ཚོགས་ཉིན་རེར་འཕེལ་རྒྱས་འགྲོ་བར་བསྟུན་སློབ་གསོ་ནི་མེད་དུ་མི་རུང་བར་གྱུར་བ་དང༌། མི་རྣམས་ཀྱིས་ཀླད་ ,
ཤུགས་ངལ་རྩོལ་ལ་བསྟེན་ནས་རང་བྱུང་ཁམས་ལ་ཁ་ལོ་བསྒྱུར་བ་ཐག་ཇེ་ཉེ་ཇེ་ཉེ་ཡིན་སྟབས་བོད་མི་རབ་ཏུ་བྱུང་
བར་དད་མོས་བྱེད་པའང་གནས་ལུགས་དེ་ལས་མི་འདའ།
༩. སྤྲུལ་སྐུ་ལམ་ལུགས་ཀྱི་ཤུགས་རྐྱེན།
སྤྲུལ་སྐུ་ཕལ་ཆེ་བ་ས་ཁུལ་རེ་རེ་ཡི་བདག་པོར་གྱུར་བ་དང་ཚེ་འདི་ཕྱི་གཉིས་ལ་སྐྱབས་སུ་རེ་བའི་མགོན་པོ་
ཡིན་སྟབས། རྒྱ་ཆེ་རོང་འབྲོག་མང་ཚོགས་ཀྱིས་ཉི་ཟླ་ལྟར་གོང་བཀུར་ཆེན་པོ་གནང་དགོས་པར་གྱུར། སྤྲུལ་སྐུ་
རྣམ་པ་སྐུ་ཐག་བཅད་ནས་ཁྲིར་འཁོད་དགོས་ན་རབ་ཏུ་བྱུང་དགོས་པའི་གོམས་སྲོལ་ཡོད་པར་འདོད་དེ། སྤྲུལ་སྐུ་
ནི་སངས་རྒྱས་ཆོས་ལུགས་སྤེལ་མཁན་ཡིན་པས་སྐུ་ཐག་བཅད་རྗེས་ངེས་བར་དུ་རབ་ཏུ་བྱུང་དགོས”ཞེས་གསུངས་
བས་སོ། དེ་ནི་ཀརྨ་ཞྭ་དམར་ནག་དང་རྒྱལ་བ་པཎ་ཆེན་སོགས་ཀྱི་རྣམ་ཐར་གཟིགས་ན་ལྷག་པར་གསལ་བས་མང་
དུ་བརྗོད་ནས་ངལ་བ་བྱས་ན་དགོས་པ་ཆེར་མེད་དོ། རིམ་གྱིས་འདི་ཉིད་བོད་དར་ནང་བསྟན་སྲོལ་རྒྱུན་ཞིག་ཏུ་
ཆགས་མགོ་བརྩམས། སྤྲུལ་སྐུ་རྣམ་པ་སྤྱི་ཚོགས་སྟེང་ཆེས་མཐོ་བའི་གོ་གནས་སུ་བསྒྲེངས་ཤིང་དབང་ཤུགས་ཀྱང་
མི་དམན་པས་ན། མི་རྣམས་དགའ་མོས་བྱེད་པ་ནི་རྨ་མེད་པའི་གནས་ལུགས་ཁོ་ནའོ། དེ་ཡང་ཁོང་རྣམ་པས་
རབབྱུང་བའི་རྟེན་ལ་བརྟེན་ནས་ནང་བསྟན་གྱི་རྗེས་འཛིན་ཅིང་དར་སྤེལ་གཏོང་ཕྱིར་རབ་བྱུང་བ་རྣམས་ལ་
དམིགས་བསལ་གྱི་རྒྱབ་བསྐྱོར་ཡོད་ངེས། བོད་འབངས་རོང་འབྲོག་རྣམས་འདི་འདྲའི་རྒྱབ་ལྗོངས་ཤིག་ཏུ་འཚོ་
བས་ན་རབ་བྱུང་བའི་རྟེན་སུ་ཡིན་ཡང་ལེན་པར་འདོད།
གོང་དུ་གླེང་བའི་རྒྱུ་མཚན་ཕྱི་མ་གཉིས་ནི་ནང་བསྟན་ཡུལ་གྲུ་གཞན་ལ་དར་བའི་གོམས་སྲོལ་དང་གཏན་
ནས་མི་མཚུངས་པར་བོད་རང་ཉིད་ལ་དར་བའི་ཐུན་མོང་མ་ཡིན་པའི་གོམས་སྲོལ་ཅིག་ལ་འགྱུར་མགོ་བརྩམས་
པའི་གནས་ལུགས་རྨ་མེད་པའོ།།
• 93 •



，
༥.ངེས་འབྱུང་གི་བསམ་བློ་དབང་གིས།
འཇིག་རྟེན་གྱི་ཆོས་ཐམས་ཅད་སྒྱུ་མའི་རྫས་སུ་མཐོང་ཞིང་འཁོར་བའི་ཉེས་དམིགས་ལ་ཐུགས་རབ་ཏུ་སྐྱོ་སྟེ་
སྟོན་པ་བཅོམ་ལྡན་འདས་ཀྱིས་བསྟན་པའི་གཞི་ལམ་འབྲས་གསུམ་གྱི་རྣམ་གཞག་ལ་རྩེ་གཅིག་ཏུ་དོན་དུ་གཉེར་
བར་རབ་ཏུ་བྱུང་བ་དང་། དུས་གསུམ་གྱི་སངས་རྒྱས་ཐམས་ཅད་ཀྱང་རབ་ཏུ་བྱུང་བའི་རྟེན་ཁོ་ན་ལ་སངས་རྒྱས་
བར་དགོངས་ཏེ་རྗེས་སུ་འཇུག་པ་དང༌། འཛམ་གླིང་རྒྱན་དྲུག་མཆོག་གཉིས་ཇོ་བོ་རྗེ་སོགས་རྗེས་སུ་དྲན་པས་ཀྱང་
ཡིན་སྙམ། གཞན་རང་ཅག་གིས་ནམ་རྒྱུན་དད་མོས་བྱ་ཡུལ་མི་ལ་རས་བ་དང་རྗེ་རིན་པོ་ཆེ་སོགས་སེམས་དཔའ་
དག་གི་ཤུགས་རྐྱེན་འོག་དད་ལྡན་རྣམས་རྗེས་སུ་འཇུག་པར་མ་བསྐུལ་དང་ལེན་གྱི་བརྩོན་པ་བྱེད། བོད་དར་ནང་
བསྟན་ལ་རྒྱུས་མངའ་མེད་པའི་ཞིབ་འཇུག་པ་རེ་འགས། རབ་ཏུ་བྱུང་བ་ནི་དབང་བསྒྱུར་གྲལ་རིམ་གྱི་བཤུ་གཞོག་
གི་ཆེད་ཡིན་པར་བྱུང་རྒྱལ་དུ་སྨྲས་འདུག འདི་ནི་འཆད་པ་པོ་རང་ཉིད་ཀྱི་ཀུན་སློང་མ་དག་པ་དང་ནང་བསྟན་
ཕྱོགས་ཀྱི་ཤེས་བྱ་མེད་པའི་མཚང་ཞིག་ཡིན་པ་ལས་ཡང་དག་ཏུ་མི་སེམས་སོ། འདོད་ན། ལྷ་བླ་མ་ཡེ་ཤེས་འོད་
ཆོས་ཅན། མི་དམངས་ལ་བཤུ་གཞོག་གི་ཆེད་རབ་ཏུ་བྱུང་བ་ཡིན་པར་ཐལ། རབ་བྱུང་བ་ཡིན་པའི་ཕྱིར། མ་
གྲུབ་ན། དེའི་ཆོས་ཅན། དེར་ཐལ། རྒྱལ་སྲིད་རང་གི་ནུ་བོ་ལ་སྣོས་ཏེ་སྡོམ་པ་བསྣོས་པའི་ཕྱིར། གཞན་ད་ལྟའི་
སློབ་གྲྭ་ཆེན་མོ་བ་ཁག་ཅིག་སློབ་མཐར་ཕྱིན་རྗེས་རབ་ཏུ་བྱུང་བ་ནི་ངེས་འབྱུང་གི་མཐའ་འབྲས་ཡིན་ནོ། ལ་ལ་
སྔོན་གྱི་བག་ཆགས་དབང་གིས་བྱིས་པའི་དུས་ནས་དགེ་བར་གཞོལ་བ་དང་སུས་ཀྱང་བསྐུལ་བ་མིན་པར་རབ་ཏུ་
བྱུང་བ་དམ་པ་ཚོའི་རྣམ་ཐར་དུ་མཇལ་རྒྱུ་མང་སྟེ། དཔེར་ན་ཆོས་རྗེ་ལོ་རས་བ་ནི་ཕྱུག་པོ་ཞིག་གི་བུ་རུ་འཁྲུངས།
ཁོང་དགུང་ལོ་བདུན་ལོན་དུས་གཉེན་ཚན་རྣམས་ཀྱིས་ཆུང་མ་བསུ་བར་གྲོས་བྱས། ཁོང་ན་རེ་ང་ནི་འཁོར་བའི་
ཁྱིམ་ཐབ་ནི་ཉི་མ་ནུབ་ནས་ཤར་ཀྱང་མི་བྱེད་དོ། མི་ལུས་འདིའི་སྟེང་ནས་དམ་པའི་ཆོས་ཤིག་རྒྱུད་ལ་མ་ཁོལ་
ན...ཞེས་གསུངས་ནས་རབ་ཏུ་བྱུང་བས་སོ།།
མཆན།
ཞང་བོད་ལོ་རྒྱུས་ཏི་སའི་འོདP.206
©བོད་ཀྱི་བརྡ་རྙིང་ཡིག་ཆ་འདམས་བསྒྲིགསP. 166
3 བླ་དྭགས་རྒྱལ་རབས P. 37 P.38
(5) 6)ཚེ་སྲོག་གི་བགྲོད་ལམ(རྒྱ་ཡིག)P.66 P.225
)ཆོས་རྗེ་ལོ་རས་བའི་རྣམ་ཐར། །
(རྩོམ་སྒྲིག་འགན་ཁུར་བ། བཀྲ་ཤིས་ཚེ་རིང་།）
• 94 •



ཁཁཁཁཁཁཁཁཁཁཁཁr
ذذذذذذذذذ
བརྩམས་ཆོས་མཚམས་སྦྱོར། །
نننننننن
نننننننننننننننننننن
༄༅།།ངེས་པ་དོན་གྱི་དགེ་བའི་བཤེས་གཉེན་ཆེན་མོ༧དོར་ཞི་རིན་པོ་ཆེ་མཆོག་གི་གསུང་
རྩོམ་ཐོར་བུ་རྣམས་ཕྱོགས་བསྡུས་སུ་བཀོད་པ་སྟེ《དོར་ཞིའི་གསུང་རྩོམ་ཐོར་བུ»ཞེས་བྱ་བ་ཉེ་
སྔོན་མཚོ་སྔོན་མི་རིགས་དཔེ་སྐྲུན་ཁང་གིས་དཔར་ཟིན་ལ། གཞུང་འདིར་གཙོ་བོ་ཁོང་རིག་གིས་
ནམ་རྒྱུན་འཚོ་བའི་དུས་ལྷོངས་སུ་འཁྲུངས་པའི་དགོངས་སྣང་ཐར་ཐོར་ཟིན་ཐོ་ལྟར་མཛད་པའི་
གསོལ་མཆོད་དང་གནས་བསྟོད། བསླབ་གདམས། སྤྲིངས་ཡིག་ལས་གཞན། ད་དུང་རྩོམ་
རིག་དང་ལོ་རྒྱུས་མཐའ་དཔྱོད་སོགས་བཅད་ལྷུག་ཅི་རིགས་ཀྱི་ལམ་ནས་སྤེལ་འདུག་པར། ཀློག་
མཁན་རྣམ་པས་དེ་སྔ་ཁོང་རིག་གི་གསུང་པོད་གཞན་ལས་མཐོང་ཐོས་སུ་མ་སོན་པའི་ལེགས་
བཤད་གསར་བ་མི་ཉུང་བ་ཞིག་འཁོད་འདུག་པས་ན། བོད་ཀྱི་རིག་གནས་སྤྱོད་འཇུག་མཁན་
པོ་རྣམས་ཀྱི་འཇུག་ངོགས་དམ་པ་ཞིག་གོ།
ཞེས《རིག་དེབ》རྩོམ་སྒྲིག་ཁང་གིས།



JOURNAL OF NORTHWEST
MINORITIES UNIVERSITY
(Tibetan Language)
Social Sciences No. 1. 1999
Lanzhou · China
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་བོད་ཡིག་མ།
pg 4EE # # # #48 (#
1999 # # — #g (# # 25
）
）
ལོ་ཕྱེད་དེབ 1
# # 7] 1999
-
-
-
-
-
--
--
-
--
---
-
----
-
----
-
-
-
ཡ
-
-
-
-
-
-
-
-
-
-
-
རྩོམ་སྒྲིག་གཙོ་འགན་བཞེས་མཁན།
དཀོན་མཆོག་ཚེ་བརྟན།
རྩོམ་སྒྲིག་ཨུ་ཡོན།
དོར་ཞི་གདོང་དྲུག་སྙེམས་བློ། དཀོན་མཆོག་ཚེ་བརྟན།
ཧྭ་ཁན། ཁྲི་བསམ་གཏན། བཀྲ་ཤིས་ཚེ་རིང༌། །
ལྷ་མཆོག་རྒྱལ། ཚོགས་སུམ་རྡོ་རྗེ། དཔལ་ཆེན་ཐར།
+རྒྱུ
བློ #
编委
多识 高瑞 华讯
山夫日 扎西才让
兰却加 杨士宏华青太
རྒྱལ་ཁབ་མི་རིགས་དོན་བྱེད་ཨུ་ཡོན་ལས་ཁུངས་ཀྱིས་གཙོ་གཉེར་བྱས།
ནུབ་བྱང་མི་རིགས་སློབ་གྲྭ་ཆེན་མོས་གཙོ་སྒྲུབ་བྱས།
ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུས་དེབ་
རྩོམ་སྒྲིག་པུའུ་ཡིས་བསྒྲིགས་ནས་བསྐྲུན།
ནུབ་བྱང་མི་རིགས་སློབ་གྲྭ་ཆེན་མོའི་པར་སྐྲུན་ཁང་གིས་དཔར།
རྒྱལ་སྤྱིའི་ཚད་ལྡན་ཨང་གྲངས་ISSN1002-9117
རྒྱལ་ཡོངས་སྤྱི་མཐུན་ཨང་གྲངསCN62=1032 /c
རྒྱལ་ཁབ་ཕྱི་ནང་ཀུན་ལ་འགྲེམ་སྤེལ་བྱེད་བཞིན་ཡོད།
主管单位国家民族事务委员会
主办单位西北民族学院
编辑出版西北民族学院学报编辑部
承印单位西北民族学院印刷厂
# %ERFJg IssN1002-9117
ཆt-FJg CN62-1032/c
发行范围国内外公开发行
Bik#g 730030
་་་་་་
--
-
-
-
-
-
-
-
-
ཝཱརཱཎོi+] iE g: 6200004000149_
1999ལོའི་ཟླ6པའི་ཚེས25ལ་པར།
རིན་གོང་སྒོར2. 50
